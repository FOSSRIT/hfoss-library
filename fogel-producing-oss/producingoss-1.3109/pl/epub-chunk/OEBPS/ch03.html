<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml"><head><title>Rozdział 3. Infrastruktura techniczna</title><meta name="generator" content="DocBook XSL Stylesheets V1.76.1"/></head><body><div class="chapter" title="Rozdział 3. Infrastruktura techniczna"><div class="titlepage"><div><div><h1 class="title"><a id="technical-infrastructure"/>Rozdział 3. Infrastruktura techniczna</h1></div></div></div><div class="simplesect"><div class="titlepage"/><p>Projekty wolnego oprogramowania wykorzystują technologie wspierające
gromadzenie i integrację informacji. Im więcej doświadczenia posiadasz w ich
użyciu, i przekonywaniu do tego innych, tym większe szanse, że twój projekt
będzie udany. Ta zasada jest tym ważniejsza, im bardziej projekt rośnie.
Dobre zarządzanie informacjami sprawia, że projekt nie zapada się pod
ciężarem prawa Brooksa<sup>[<a id="idp5961104" href="#ftn.idp5961104" class="footnote">12</a>]</sup>, które
mówi, że dodanie ludzi do projektu programistycznego, który jest opóźniony,
sprawia jedynie, że będzie on jeszcze bardziej opóźniony. Fred Brooks
zauważył, że złożoność projektu zwiększa się z
<span class="emphasis"><em>kwadratem</em></span> liczby uczestników. Gdy zaangażowanych jest
jedynie kilka osób, każdy może porozumieć się z każdym, ale gdy nad
projektem pracują setki osób, nikt nie jest w stanie ogarnąć tego, co robią
wszyscy inni. Jeśli dobrym zarządzaniem wolnymi projektami nazwiemy takie,
które sprawia, że wszyscy mają wrażenie wspólnej pracy w jednym pokoju,
nasuwa się pytanie, co gdy w zatłoczonym pokoju wszyscy usiłują mówić w tym
samym czasie?</p><p>To nie nowy problem. W dosłownie rozumianych zatłoczonych pokojach,
rozwiązaniem jest <em class="firstterm">proces parlamentarny</em>: formalne
wytyczne regulujące dyskusje w dużych grupach, uniemożliwiające zagubienie
istotnych uwag w zalewie głupich komentarzy, opisujące jak tworzyć komisje,
kiedy decyzje można uznać za podjęte, i tak dalej. Istotnym elementem
procesu parlamentarnego jest ustalenie, jak grupa korzysta ze swojego
systemu gromadzenia informacji. Niektóre uwagi są wpisywane "do stenogramu",
inne nie. Sam zapis może ulec zmianie, nie jest traktowany jako dosłowny
ślad tego, co się faktycznie wydarzyło, ale jako deklaracja tego, co
wydarzyło się według <span class="emphasis"><em>decyzji</em></span> grupy. Taki zapis nie jest
jednorodny, dla różnych celów przyjmuje różną postać. Mogą to być notatki z
poszczególnych spotkań, zbiór notatek wszystkich spotkań, podsumowania,
agendy i komentarze do nich, raporty komitetów, raporty od nieobecnych
korespondentów, listy zadań, i tak dalej.</p><p>Tak naprawdę Internet to nie pokój, więc nie musimy matwić się o te
elementy procesu parlamentarnego, które zapewniają ciszę, gdy inni mówią.
Jednak gdy chodzi o techniki zarządzania informacjami, dobrze prowadzone
projekty otwartego oprogramowania to "procedura parlamentarna na sterydach".
Jako że praktycznie cała komunikacja w projektach wolnego oprogramowania
odbywa się na piśmie, stworzone zostały skomplikowane systemy ułatwiające
przekazywanie i etykietowanie informacji, minimalizowanie powtórzeń i
niepotrzebnych rozbieżności, przechowywanie i odzyskiwanie danych,
korygowanie złych i przestarzałych informacji, łączenie poszczególnych
informacji pomiędzy sobą. Aktywni uczestnicy sami zdają sobie sprawę z
użyteczności tych technik, i potrafią poradzić sobie z nimi ręcznie. Jednak
na dłuższą metę jedyną drogą jest użycie odpowiedniego oprogramowania. Jeśli
to tylko możliwe, samo medium wymiany informacji powinno zapewniać jej
przekazywanie, etykietowanie czy rejestrowanie, i udostępniać informacje
ludziom w najdogodniejszej dla nich postaci. W praktyce interwencja
człowieka w tym procesie wciąż będzie czasem konieczna, a więc samo
oprogramowanie powinno ułatwiać taką interwencję. Jednak w większości
wypadków jeśli człowiek odpowiednio opisze informację wprowadzając ją do
systemu, oprogramowanie powinno skorzystać z tych metadanych tak dobrze, jak
to tylko możliwe.</p><p>Porady w tym rozdziale są mocno praktyczne, oparte na doświadczeniach
z opisanym oprogramowaniem i różnymi scenariuszami użycia. Jednak głównym
celem nie jest jedynie przekazanie pewnego zestawu technik. Chodzi także o
wskazanie (na wielu małych przykładach) dobrego podejścia, który zachęci do
skutecznego zarządzania informacjami w projekcie. To podejście składa się
zarówno z umiejętności technicznych, jak i tych miękkich. Umiejętności
techniczne są konieczne, ponieważ oprogramowanie do zarządzania informacjami
zawsze wymaga konfiguracji, a także pewnego wysiłku w utrzymaniu i
dostosowywaniu do nowych potrzeb (na przykład patrz dyskusja o tym, jak
radzić sobie z wzrostem projektu w <a class="xref" href="ch03s04.html#bug-filtering" title="Pre-Filtering the Bug Tracker">„Pre-Filtering the Bug Tracker”</a><span> dalej w tym rozdziale</span>). Umiejętności miękkie są
niezbędne, ponieważ ludzka społeczność także wymaga opieki. Nie zawsze
oczywiste jest, jak w pełni wykorzystać stosowane narzędzia, a czasem
projekty stosują sprzeczne konwencje (na przykład patrz dyskusja o nagłówku
<code class="systemitem">Reply-to</code> w wiadomościach na listach dyskusyjnych, w
<a class="xref" href="ch03s02.html" title="Listy dyskusyjne">„Listy dyskusyjne”</a>). Każdy uczestnik projektu powinien być
zachęcany, w odpowiednim czasie i w odpowiedni sposób, do dbania o porządek
w informacjach projektu. Im większe zaangażowanie uczestnika w projekt, tym
bardziej złożonych i wyspecjalizowanych technik będzie musiał się
nauczyć.</p><p>Zarządzanie informacjami to problem, na który nie ma podręcznikowej
odpowiedzi. Występuje tu zbyt wiele zmiennych. Może się zdarzyć, że wszystko
jest skonfigurowane tak, jak sobie tego życzysz, a większość społeczności
współpracuje, ale rozwój projektu sprawi, że niektóre praktyki przestaną się
skalować. W projekcie, którego wzrost osiągnął stabilny poziom, a
programiści i użytkownicy przywykli do stosowanej infrastruktury, nowi
uczestnicy mogą dziwić się, dlaczego nie stosuje się jakiegoś nowopowstałego
systemu zarządzania informacjami. To obecnie dość powszechne zjawisko w
projektach, które powstały przed wynalezieniem wiki (patrz <a class="ulink" href="http://en.wikipedia.org/wiki/Wiki">http://en.wikipedia.org/wiki/Wiki</a>). Odpowiedź na wiele pytań to
sprawa względna, zależna od kompromisu pomiędzy wygodą tych, którzy
wprowadzają informację, a tych, do których jest ona kierowana, lub pomiędzy
czasem koniecznym na skonfigurowanie systemu zarządzania informacjami, a
jego pożytkiem dla projektu.</p><p>Wystrzegaj się pokusy nadmiernej automatyzacji, czyli automatyzacji
procesów, które w rzeczywistości wymagają ludzkiej uwagi. Infrastruktura
techniczna jest istotna, ale tym co sprawia, że projekty wolnego
oprogramowania żyją, jest troska ludzi w nie zaangażowanych. Infrastruktura
techniczna powinna przede wszystkim być w tym pomocą dla człowieka.</p></div><div class="sect1" title="Czego projekt potrzebuje"><div class="titlepage"><div><div><h1 class="title"><a id="tools-needed"/>Czego projekt potrzebuje</h1></div></div></div><p>Większośc projektów otwartego oprogramowania posiada przynajmniej
następujący minimalny, standardowy zestaw narzędzi zarządzania
informacjami:</p><div class="variablelist"><dl><dt><span class="term">Strona WWW</span></dt><dd><p>To przede wszystki scentralizowany, jednokierunkowy kanał
     przekazu informacji z projektu do opinii publicznej. Strona WWW może
     też stanowić panel administracyjny dla pozostałych narzędzi
     projektu.</p></dd><dt><span class="term">Listy dyskusyjne</span></dt><dd><p>Na ogół to najbardziej aktywne forum komunikacyjne projektu,
       pełniące rolę "stenogramu".</p></dd><dt><span class="term">Kontrola wersji</span></dt><dd><p>Pozwala programistom na wygodne zarządzanie zmianami w kodzie,
       włączając odwracanie zmian i ich "portowanie". Pozwala wszystkim
       śledzić, co dzieje się w kodzie.</p></dd><dt><span class="term">Śledzenie błędów</span></dt><dd><p>Pozwala programistom śledzić nad czym akutualnie pracują,
       koordynować się wzajemnie i planować wydania. Udostępnia wszystkim
       informacje o stanie zgłoszeń i dodatkowych informacjach (np. jak
       odtworzyć błąd) o nich. Może zostać wykorzystany do śledzenia nie
       tylko błędów, ale i informacji o zadaniach, wydaniach, nowych
       pomysłach, itd.</p></dd><dt><span class="term">Czat na żywo</span></dt><dd><p>Miejsce na szybkie, mniej istotne dyskusje oraz wymianę pytań i
       odpowiedzi. Nie zawsze w pełni archiwizowane.</p></dd></dl></div><p>Każde narzędzie w tym zestawie zaspokaja inne potrzeby, ale ich
działanie jest ze sobą powiązane, powinny więc dobrze za sobą współpracować.
Poniżej opiszemy, jak tego dokonać i, co ważniejsze, jak zachęcić ludzi do
korzystania z nich. Strona WWW zostanie omówiona na końcu, gdyż stanowi
raczej klej dla wszystkich pozostałych elementów, niż narzędzie samo w
sobie.</p><p>Można uniknąć wielu problemów z wyborem i konfiguracją tych narzędzi,
korzystając z serwisów oferujących <em class="firstterm">pakiet hostingowy</em>:
serwer z preinstalowanymi wszystkim narzędziami, przydatnymi w projekcie
wolnego oprogramowania. Patrz
<a class="xref" href="ch03s07.html#canned-hosting" title="Canned Hosting">„Canned Hosting”</a><span> dalej
w tym rozdziale</span> aby poczytać o zaletach i wadach pakietów
hostingowych.</p></div><div class="footnotes"><br/><hr/><div class="footnote"><p><sup>[<a id="ftn.idp5961104" href="#idp5961104" class="para">12</a>] </sup>Z książki <em class="citetitle">Mityczny
osobomiesiąc - eseje o inżynierii oprogramowania</em>, 1975. Patrz
<a class="ulink" href="http://en.wikipedia.org/wiki/The_Mythical_Man-Month">http://en.wikipedia.org/wiki/The_Mythical_Man-Month</a> i <a class="ulink" href="http://en.wikipedia.org/wiki/Brooks_Law">http://en.wikipedia.org/wiki/Brooks_Law</a>.</p></div></div></div></body></html>
