<html><head><meta http-equiv="Content-Type" content="text/html; charset=ISO-8859-1"><title>Mailing Lists</title><link rel="stylesheet" type="text/css" href="styles.css"><meta name="generator" content="DocBook XSL Stylesheets V1.76.1"><link rel="home" href="index.html" title="Produrre Software Open Source"><link rel="up" href="technical-infrastructure.html" title="Capitolo 3. L'Infrastruttura Tecnica"><link rel="prev" href="technical-infrastructure.html" title="Capitolo 3. L'Infrastruttura Tecnica"><link rel="next" href="vc.html" title="Controllo di versione"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">Mailing Lists</th></tr><tr><td width="20%" align="left"><a accesskey="p" href="technical-infrastructure.html">Indietro</a> </td><th width="60%" align="center">Capitolo 3. L'Infrastruttura Tecnica
</th><td width="20%" align="right"> <a accesskey="n" href="vc.html">Avanti</a></td></tr></table><hr></div><div class="sect1" title="Mailing Lists"><div class="titlepage"><div><div><h2 class="title" style="clear: both"><a name="mailing-lists"></a>Mailing Lists</h2></div></div></div><p>Le mailing list sono il sale delle comunicazioni all'interno di 
un progetto. Se un utente fa parte di un forum che non siano pagine web,
è molto probabile questo che sia la mailing list. Ma prima che gli utenti provino
la mailing list, devono provare l'interfaccia della mailing list&#8212;cioè
il meccanismo con cui si aggiungono ("subscribe to") alla mailing list. Questo ci porta alla
Regola numero 1 della mailing list:</p><div class="blockquote"><blockquote class="blockquote"><p><span class="emphasis"><em>Non provate a gestire le mailing list a mano&#8212; usate un 
   software di gestione.</em></span></p></blockquote></div><p>Si può essere tentati di farne a meno. Configuare un software di gestione
di mailing list può sembrare un massacro, di primo acchito. Gestire liste, piccole 
e con poco traffico, a mano sembrerà seduttivamente facile: si crea un indirizzo di
sottoscrizione che fa il forward delle mail su di voi, e quando qualcuno ci scrive,
aggiungete (o togliete) gli indirizzi email in qualche file di testo che contiene
tutti gli indirizzi della lista. Cosa c'è di più facile?</p><p>Il trucco sta nel fatto che una buona gestione di mailing list&#8212;che è cosa
le persone sono arrivate ad aspettarsi&#8212;non è per niente facile.
Non è solo questione di aggiungere o rimuovere utenti quando essi lo richiedono.
E' anche moderare per prevenire lo spam, offrire la mailing list come compendio piuttosto
che messaggio per messaggio, fornire una lista standard e informazioni sul progetto come le
risposte automatiche, e varie altre cose. Un essere umano che controlla gli indirizzi
di sottoscrizione può fornire appena un minimo di funzionalità, e neppure in modo affidabile
e pronto come lo farebbe un software.</p><p>I moderni software di gestione di mailing list solitamente offrono almeno le seguenti funzionalità:</p><div class="variablelist"><dl><dt><span class="term">Iscrizione sia via email che da sito web</span></dt><dd><p>Quando un utente si iscrive alla mailing list, dovrebbe
            <span class="emphasis"><em>velocemente</em></span> ricevere un messaggio automatico
            di benvenuto in risposta, che spieghi cosa ha sottoscritto, come
            interagire ulteriormente con il software di mailing list e (soprattutto)
            come disiscriversi. Questa risposta automatica può essere personalizzata
            in modo da contentere informazioni specifiche del progetto, di sicuro, come
            il sito web del progetto, dove si trovano le FAQ, eccetera.</p></dd><dt><span class="term">Sottoscrizione sia in modalità aggregata che in modalità messaggio 
  			per messaggio</span></dt><dd><p>Nella modalità aggregata, il sottoscrittore riceve una mail al giorno,
            contenente tutta l'attività di quel giorno. Per le persone che stanno seguendo
            la mailing list senza parteciparvi attivamente, la modalità aggregata è spesso
            preferibile, perchè permette loro di vedere tutti gli argomenti in una volta sola e
            di evitare la distrazione causata da email in arrivo ad ogni momento.</p></dd><dt><span class="term">Funzionalità di moderazione</span></dt><dd><p>"Moderare" è l'attività di controllare i messaggi per assicurarsi
      		che siano a) non spam, e b) sull' argomento,
      		prima che vengano mandati a tutta la mailing list. L'attività di
      		moderazione necessariamente impiega gli esseri umani, ma il software può
      		fare molto per semplificarla. Più avanti verrà detto altro riguardo
      		alla moderazione.</p></dd><dt><span class="term">Interfaccia di amministrazione</span></dt><dd><p>Tra le altre cose, permette ad un amministratore di entrare
      	    e rimuovere facilmente indirizzi obsoleti. Questo può diventare
      	    urgente quando un indirizzo destinatario inizia a mandare indietro risposte
      	    automatiche "Non sono più a questo indirizzo" alla mailing list in risposta
      	    ad ogni messaggio. (Alcuni software per mailing list possono perfino capirlo
      	    da soli e rimuovere la persona in maniera automatica)</p></dd><dt><span class="term">Manipolazione degli header</span></dt><dd><p>Molta gente definisce nei propri programmi di posta sofisticate
      regole di filtro e risposta. I software di gestione di mailing list possono
      aggiungere e manipolare certi header standard per queste persone così da
      guadagnare vantaggio da (maggiori dettagli sotto).</p></dd><dt><span class="term">Archiviazione</span></dt><dd><p>Tutti i messaggi della mailing list sono memorizzati e resi disponibili
      sul web; come alternativa, alcuni software di gestione offrono speciali
      interfacce per l'integrazione di strumenti di archiviazione esterni come MHonArc
            (<a class="ulink" href="http://www.mhonarc.org/" target="_top">http://www.mhonarc.org/</a>).  Come
            <a class="xref" href="growth.html#using-archives" title="Uso Ben Visibile degli Archivi">sezione chiamata «Uso Ben Visibile degli Archivi»</a><span>
            in <a class="xref" href="communications.html" title="Capitolo 6. Comunicazione">Capitolo 6, <i>Comunicazione</i></a></span>
            sostiene, l'archiviazione è cruciale.</p></dd></dl></div><p>Lo scopo di tutto questo è semplicente mettere l'accento sul il fatto che la
gestione delle mailing list è un problema complesso che ha dato molti problemi, la
maggior parte dei quali è stata risolta. Sicuramente non avrete bisogno di diventarne
degli esperti. Ma dovete essere consci del fatto che c'è sempre modo di imparare cose nuove,
e che la gestione della mailing list occuperà la vostra attenzione di tanto in tanto
durante la vita di un progetto open source. Più avanti esamineremo alcuni dei problemi di configurazione
delle mailing list più comuni.</p><div class="sect2" title="Prevenire lo spam"><div class="titlepage"><div><div><h3 class="title"><a name="spam-prevention"></a>Prevenire lo spam</h3></div></div></div><p>Tra quando questa frase è stata scritta e quando è stata pubblicata,
il problema dello spam, grande quanto la Rete, sarà probabilmente raddoppiato nella
sua gravità&#8212; o almeno sembrerà così. C'era una volta, non così tanto tempo fa,
un tempo in cui uno poteva gestire una mailing list senza adottare assolutamente nessuna prevenzione 
per lo spam. Gli occasionali messaggi non pertinenti sarebbero comunque comparsi, ma abbastanza 
infrequentemente ed essere solo una piccola noia. Quell'era è andata per sempre. Oggi, una mailing
list che non adotta misure di prevenzione dello spam sarà velocemente sommersa di email spazzatura,
fino al punto di diventare inservibile. La prevenzione dello spam è imperativa.</p><p>Dividiamo la prevenzione dello spam in due categorie: prevenire il comparire
di messaggi di spam sulla mailing list e prevenire che la vostra mailing list diventi una
fonte di nuovi indirizzi email per gli spammer. La prima è più importante, quindi la esaminiamo
per prima.</p><div class="sect3" title="Filtrare i messaggi"><div class="titlepage"><div><div><h4 class="title"><a name="spam-filtering"></a>Filtrare i messaggi</h4></div></div></div><p>Ci sono tre tecniche di base per prevenire i messaggi di spam, e la
maggior parte dei software di gestione di mailing list li offre tutti.
E' meglio usarli tutti insieme:</p><div class="orderedlist"><ol class="orderedlist" type="1"><li class="listitem"><p><span class="bold"><strong>Permettere la pubblicazione automatica
  di messagggi solo da parte degli iscritti della mailing list.</strong></span></p><p>Questo è efficace finchè funziona, e comporta un piccolissimo
            sforzo amministrativo, dato che solitamente si tratta di cambiare una 
            configurazione nel software di gestione di mailing list. Ma bisogna notare
            che i messaggi che non sono approvati automaticamente non devono essere
            semplicemente scartati. Invece, dovrebbero essere passati alla moderazione, per
            due ragioni. Primo, potete voler permettere ai non inscritti di pubblicare messaggi.
            Una persona con una domanda o un consiglio non dovrebbe avere bisogno di iscriversi
            alla mailing list solo per pubblicare un solo messaggio. Secondo, anche gli iscritti
            possono a volte pubblicare da un indirizzo diverso da quello con cui si sono iscritti.
            Gli indirizzi email non sono un metodo affidabile per identificare le persone, e non
            dovrebbero essere trattati come tali.</p></li><li class="listitem"><p><span class="bold"><strong>Filtrare i messaggi attraverso software
  che filtrano spam.</strong></span></p><p>Se il software di gestione lo rende possibile (molti lo fanno),
            potete avere i messaggi filtrati da un apposito software. Il filtro automatico
            per lo spam non è perfetto, e non lo sarà mai, dato che ci sarà una corsa alle
            armi senza fine tra spammer e creatori di filtri. Comunque, può considerevolmente
            ridurre la quantità di spam che passa attraverso la coda di moderazione, e dato che 
            più lunga è la coda e più tempo gli esseri umani ci mettono a controllarla, ogni quantità
            di filtro automatico è vantaggiosa.</p><p>Non c'è spazio qui per le istruzioni dettagliate su come
            configurare i filtri per lo spam. Dovrete consultare la documentazione
            del vostro software di gestione mailing list per questo (vedi
            <a class="xref" href="mailing-lists.html#mailing-list-software" title="Software">sezione chiamata «Software»</a><span> più avanti in questo capitolo</span>). Tali software
            a volte arrivano con alcune funzionalità precostruite di prevenzione spam,
            ma potreste voler aggiungere alcuni filtri di terze parti. Ho avuto
            buone esperienze con questi due:
            SpamAssassin
            (<a class="ulink" href="http://spamassassin.apache.org/" target="_top">http://spamassassin.apache.org/</a>)
            e SpamProbe
            (<a class="ulink" href="http://spamprobe.sourceforge.net/" target="_top">http://spamprobe.sourceforge.net/</a>).  Questo non
            è un commento sui molti altri filtri open source per lo spam al di fuori di questi,
            alcuni dei quali sono a prima vista abbastanza buoni. Semplicemente mi
            è capitato di usare questi due e ne sono rimasto soddisfatto.</p></li><li class="listitem"><p><span class="bold"><strong>Moderazione.</strong></span></p><p>Per le mail che non sono automaticamente autorizzate in virtù
            del fatto che provengono da un iscritto alla mailing list, e che passano attraverso
            il software di filtraggio spam, se presente, l'ultimo passo è la 
            <em class="firstterm">moderazione</em>: la mail viene mandata ad uno speciale
            indirizzo, dove un essere umano la esamina e la conferma o la respinge.</p><p>Confermare un messaggio assume una tra due forme:
            potete accettare il messaggio solo per questa volta, o potete dire
            al software di ammettere questo e i prossimi messaggi dallo stesso mittente.
            Dovreste quasi sempre fare così, per ridurre la futura mole di moderazione.
            I dettagli su come fare ad accettare cambiano da sistema a sistema, ma è
            solitamente questione di rispondere ad uno speciale indirizzo con il comando "accept"
            (che significa accettazione solo per questo messaggio) o "allow" (permetti questo
            e i messaggi futuri).</p><p>Si respinge solitamente ignorando la mail di moderazione. Se il software di
            gestione non riceve mai conferme che qualcosa è un messaggio valido, allora non lo
            passerà alla mailing list, quindi semplicemente ignorando la mail di moderazione 
            ottiene l'effetto desiderato. A volte avete anche l'opzione di rispondere con un 
            comando "rejet" o "deny", per disapprovare automaticamente le future mail dallo
            stesso mittente senza neppure farle passare attraverso la moderazione. Raramente 
            c'è motivo di fare così, dato che la moderazione si occupa soprattutto di spam, e 
            gli spammer tendono a non usare lo stesso indirizzo due volte.</p></li></ol></div><p>Cercate di usare la moderazione <span class="emphasis"><em>solo</em></span> per scartare spam
e messaggi palesemente non attinenti, come quando qualcuno uno manda un messaggio alla
mailing list sbagliata. Il sistema di moderazione solitamente vi fornirà un modo per
rispondere direttamente al mittente, ma non usate questo metodo per rispondere a domande
che in realtà appartengono alla stessa mailing list, anche se sapete al volo la risposta.
Fare così priverà la comunità del progetto dell'immagine accurata dei tipi di domande che la
gente pone, e negherà un'opportunità di rispondere alle domande e/o di vedere le risposte di
altri. La moderazione di mailing list riguarda soltanto l'evitare i messaggi spazzatura e email
non pertinenti, nient'altro.</p></div><div class="sect3" title="Nascondere gli indirizzi presenti negli archivi"><div class="titlepage"><div><div><h4 class="title"><a name="address-hiding"></a>Nascondere gli indirizzi presenti negli archivi</h4></div></div></div><p>Per prevenire che la vostra mailing list diventi una fonte di indirizzi
per gli spammer, una tecnica comune è nascondere gli indirizzi delle email delle persone presenti negli archivi,
ad esempio sostituendo</p><div class="blockquote"><blockquote class="blockquote"><p><code class="literal">jrandom@somedomain.com</code></p></blockquote></div><p>con</p><div class="blockquote"><blockquote class="blockquote"><p><code class="literal">jrandom_AT_somedomain.com</code></p></blockquote></div><p>oppure</p><div class="blockquote"><blockquote class="blockquote"><p><code class="literal">jrandomNOSPAM@somedomain.com</code></p></blockquote></div><p>o qualche altra simile evidente (per gli esseri umani) codifica. Dato che 
i raccoglitori di indirizzi di spam spesso funzionano elaborando le pagine
web&#8212;compresi gli archivi onlime della vostra mailing list&#8212;e cercando
sequenze di caratteri contententi "@", codificare gli indirizzi è un modo di 
rendere gli indirizzi email della gente invisibili o inutili per gli spammer.
Questo non evita che dello spam sia inviato alla mailing list stessa, certo, ma
evita che la quantità di spam inviata direttamente agli indirizzi personali degli
utenti aumenti.</p><p>Nascondere gli indirizzi può essere controverso. Alcune persone lo apprezzano
molto e saranno sorpresi se i vostri archivi non lo fanno automaticamente.
Altri pensano che sia un disturbo (perchè gli esseri umani devono anche ritradurre
gli indirizzi prima di usarli).
A volte la gente afferma che è inutile, perchè un raccoglitore di indirizzi potrebbe
in teoria supplire ogni modo coerente di codifica.
Comunque, va notato che c'è una prova empirica del fatto che nascondere gli
indirizzi <span class="emphasis"><em>è</em></span> efficace, vedi <a class="ulink" href="http://www.cdt.org/speech/spam/030319spamreport.shtml" target="_top">http://www.cdt.org/speech/spam/030319spamreport.shtml</a>.</p><p>Idealmente il software di gestione dovrebbe lasciare la scelta ad 
ogni iscritto individualmente, o attraverso uno speciale header si/no
oppure una configurazione nelle preferenze del proprio account. Comunque,
non sono a conoscenza di alcun software che offre una scelta per iscritto
o per messaggio, quindi per ora il gestore della mailing list deve prendere una 
decisione per tutti (assumendo che l'archiviazione abbia tale funzionalità, il che non accade
sempre). Tendo moderatamente verso l'attivazione dell'occultamento degli indirizzi.
Alcune persone sono molto attente ad evitare di pubblicare i loro indirizzi email su
pagine web o in qualunque altro posto in cui un raccoglitore di indirizzi potrebbe vederlo,
e sarebbero dispiaciute di vedere tutta la loro cura buttata via da un archivio di mailing list;
allo stesso tempo, il disturbo che l'occultamento di indirizzi crea agli utenti è molto leggero, 
dato che è banale ritrasformare un indirizzo oscurato in uno valido se avete bisogno di contattare
quella persona. Ma tenete a mente che, alla fine, è sempre una corsa alle armi: nel tempo in cui 
avete letto questo, i raccoglitori di indirizzi potrebbero essersi evoluti al punto in cui possono
riconoscere i metodi più comuni di occultamento, e dovremo pensare a qualcos'altro.</p></div></div><div class="sect2" title="Identificazione e gestione degli header"><div class="titlepage"><div><div><h3 class="title"><a name="header-management"></a>Identificazione e gestione degli header</h3></div></div></div><p>Gli iscritti spesso vogliono mettere le mail della mailing list in
una cartella specifica per il progetto, separata dalle altre mail.
Il loro software per la lettura di email può fare ciò automaticamente 
esaminando gli <em class="firstterm">header</em> delle email. Gli header
sono i campi in cima della mail che indicano mittente, destinatario, oggetto,
data, e varie altre cose riguardo al messaggio. Alcuni header sono noti e anche
obbligatori:</p><pre class="screen">
From: ...
To: ...
Subject: ...
Date: ...
</pre><p>Altri sono opzionali, anche se abbastanza standard. Per esempio,
alle email non è strettamente richiesto di avere il seguente header</p><pre class="screen">
Reply-to: sender@email.address.here
</pre><p>ma molti ce l'hanno, perchè dà ai destinatari un modo per raggiungere l'autore
assolutamente sicuro (è specialmente utile quando l'autore ha dovuto inviare da un 
indirizzo diverso da quello a cui le risposte andrebbero inviate).</p><p>Alcuni software per la lettura delle email offrono semplici interfacce
per riempire le email basandosi sul modello dell'header dell'oggetto della mail.
Questo porta la gente a richiedere che la mailing list aggiunga automaticamente
un prefisso a tutti gli oggetti delle email, così che loro possano configurare i
loro software per cercare tale prefisso e mettere le email nelle giusta cartella
in modo automatico. L'idea è che l'autore scriva:</p><pre class="screen">
Oggetto: fare la release 2.5.
</pre><p>ma l'email inviata nella mailing list sarà del tipo:</p><pre class="screen">
Oggetto: [discuss@lists.example.org] fare la release 2.5.
</pre><p>Anche se la maggior parte dei software di gestione offre l'opzione di farlo,
raccomando fortemente di non abilitare questa opzione. Il problema che risolve
può essere facilmente affrontato in altri modi meno intrusivi, e il costo dello spazio
sprecato nell'header dell'oggetto è davvero troppo alto.
Gli utenti esperti di mailing list scorrono gli oggetti delle email in arrivo per 
decidere cosa leggere e/o a cosa rispondere. Aggiungere il nome della mailing list
all'inizio dell'oggetto delle email può spingere la parte destra dell'oggetto fuori
dallo schermo, invisibile. Ciò nasconde l'informazione di cui la gente ha bisogno per 
decidere quali email aprire, riducendo quindi per tutti la funzionalità complessiva
della mailing list.</p><p>Invece di usare l'header dell'oggetto, insegnate ai vostri utenti ad usare a loro
vantaggio gli altri header standard, a cominciare dall' header del destinatario (To), che
dovrebbe dire il nome della mailing list:</p><pre class="screen">
To: &lt;discuss@lists.example.org&gt;
</pre><p>Ogni software di lettura mail che può applicare filtri sull'oggetto dovrebbe
essere in grado di filtrare altrettanto facilmente l'header del destinatario.</p><p>Ci sono alcuni altri header opzionali ma standard che sono previsti nelle
mailing list. Applicare filtri su questi è persino più affidabile che usare gli
header "To" o "Cc" (Carbon copy, Copia carbone); dato che questi header sono aggiunti dal
software di gestione ad ogni nuovo messaggio pubblicato, alcuni utenti potrebbero contare 
sulla loro presenza:</p><pre class="screen">
list-help: &lt;mailto:discuss-help@lists.example.org&gt;
list-unsubscribe: &lt;mailto:discuss-unsubscribe@lists.example.org&gt;
list-post: &lt;mailto:discuss@lists.example.org&gt;
Delivered-To: mailing list discuss@lists.example.org
Mailing-List: contact discuss-help@lists.example.org; run by ezmlm
</pre><p>Per la maggior parte, sono auto-esplicativi.  Vedi <a class="ulink" href="http://www.nisto.com/listspec/list-manager-intro.html" target="_top">http://www.nisto.com/listspec/list-manager-intro.html</a> per ulteriori
spiegazioni, o se avete bisogno della specifica formale e veramente dettagliata,
<a class="ulink" href="http://www.faqs.org/rfcs/rfc2369.html" target="_top">http://www.faqs.org/rfcs/rfc2369.html</a>.
</p><p>Va notato che questi header implicano che se avete una mailing list che si chiama
"list", allora avete anche gli indirizzi amministrativi "list-help"
e "list-unsubscribe" a disposizione. Oltre a questi, è normale avere "list-subscribe", 
per iscriversi, e "list-owner", per contattare gli amministratori della mailing list.
A seconda del software di gestione che usate, questi e/o vari altri indirizzi amministrativi
possono essere creati; la documentazione conterrà dettagli su questo. Solitamente una spiegazione
completa di tutti questi indirizzi speciali è inviata ad ogni nuovo utente come parte di una 
email automatica di benvenuto quando si iscrive. Voi stessi probabilmente avrete una copia di 
questa mail di benvenuto. Se non l'avete, allora chiedetene una copia a qualcun altro, così saprete
cosa gli utenti vedono quando si iscrivono alla mailing list.
Tenete questa copia a portata di mano così da poter rispondere alle domande riguardo alle 
funzionalità della mailing list, o ancora meglio mettetela su una pagina web da qualche parte.
In questo modo quando la gente perde la loro copia delle istruzioni e scrive per chiedere "Come mi
disiscrivo dalla mailing list?", possiate semplicemente passar loro l'URL.</p><p>Alcuni software di gestione offrono come opzione l'appendere le istruzioni
per la disiscrizione al fondo di ogni messaggio. Se tale opzione è disponibile, 
usatela. Provoca solo qualche riga in più ad ogni messaggio, in un posto che non dà problemi, 
e può risparmiarvi molto tempo, riducendo il numero di persone che scrivono&#8212;o peggio,
scrivono alla mailing list!&#8212;chiedendo come disiscriversi.</p></div><div class="sect2" title="Il grande dibattito sul 'Rispondi A'"><div class="titlepage"><div><div><h3 class="title"><a name="reply-to"></a>Il grande dibattito sul 'Rispondi A'</h3></div></div></div><p>Prima, in <a class="xref" href="setting-tone.html#avoid-private-discussions" title="Evitare discussioni private">sezione chiamata «Evitare discussioni private»</a>, ho sottolineato 
l'importanza di fare in modo che le discussioni avvengano sui forum pubblici, e
ho parlato di come misure sono a volte necessarie per prevenire che le conversazioni
finiscano in flussi di email private; inoltre, questo capitolo tratta di come configurare
il software di comunicazione del progetto per fargli fare al vostro posto la maggior
parte di lavoro possibile.
Quindi, se il software di gestione offre un modo di far rimanere in modo automatico le discussioni
nella mailing list, potreste pensare che abilitare questa funzionalità sia la scelta più ovvia.</p><p>Be', non proprio. Questa funzionalità esiste, ma ha alcuni importanti svantaggi. La domanda riguardante
il suo uso o meno è uno dei dibattiti più accesi nella gestione di mailing list&#8212;magari non la
notizia che compare sui giornali della sera, ma può comparire di tanto in tanto nei progetti di free software.
Più avanti, descriverò questa funzionalità, darò le argomentazioni a sostegno di entrambe le fazioni, e darò
il miglior consiglio che posso.</p><p>La funzionalità in sè è molto semplice: il software di gestione può, se volete, configurare 
automaticamente l'header Reply-to (Rispondi A) di ogni messaggio in modo da ridirigere le risposte sulla
mailing list. Cioè, nonostante cosa il mittente originale ha messo nell'header Reply-to (o anche se non è
stato incluso del tutto), al momento in cui gli iscritti vedono il messaggio, l'header conterrà l'indirizzo della
mailing list:</p><pre class="screen">
Reply-to: discuss@lists.example.org
</pre><p>A prima vista, sembra essere una buona cosa. Dato che virtualmente
ogni software di lettura mail presta attenzione all'header Reply-to, quando
chiunque risponde ad un messaggio, la risposta sarà automaticamente mandata
all'intera mailing list, non solo al mittente del messaggio a cui si è risposto.
Sicuramente, chi risponde può ancora cambiare a mano il destinatario, ma la cosa
importante è che <span class="emphasis"><em>per default</em></span> le risposte siano mandate alla
mailing list. E' un esempio perfetto dell'uso della tecnologia per incoraggiare la collaborazione.</p><p>Sfortunatamente, ci sono alcuni svantaggi. Il primo è noto come
il problema del <em class="firstterm">Non Riesco a Trovare la Strada di Casa</em>: 
a volte il mittente originale potrà mettere il proprio "vero" indirizzo email nel
campo Reply-to, perchè per una qualche ragione manda la mail da un indirizzo diverso
da quello dove lo riceve. La gente che legge e manda sempre dallo stesso indirizzo non ha
questo problema, e potrebbe essere sorpresa della sua esistenza.
Ma per chi ha configurazioni email particolari, o chi non può controllare come il suo indirizzo
mittente sarà composto (magari perchè scrivono dal lavoro e non hanno influenze sul dipartimento IT),
usare il Reply-to potrebbe essere l'unico modo che hanno per assicure che la risposta li raggiunga.
Quando una persona di questo genere scrive ad una mailing list a cui non è iscritto, la sua configurazione
del Reply-to diventa un'informazione essenziale. Se il software di gestione lo sovrascrive, potrebbe non
vedere mai la risposta al suo messaggio.</p><p>Il secondo svantaggio ha a che fare con le aspettative, e secondo la mia
opinione è l'argomento più potente contro l'occultamento del Reply-to.
La maggior parte degli utenti esperti di email sono abituati a due modi basilari
di risposta:<em class="firstterm">rispondi a tutti (reply-to-all)</em> e
<em class="firstterm">rispondi all'autore (reply-to-author)</em>.  
Tutti i moderni software di lettura mail hanno comandi separati per queste due azioni.
Gli utenti  sanno che per rispondere a tutti (quindi, includendo la mailing list), devono
scegliere reply-to-all, e che per rispondere privatamente all'autore, devono scegliere
reply-to-author.  
Anche se volete incoraggiare le persone a rispondere alla mailing list ogni volta sia possibile,
ci sono certe circostanze in cui una risposta privata è prerogativa di chi risponde&#8212;
per esempio, potrebbero volere dire qualcosa di confidenziale all'autore del messaggio originale,
qualcosa che potrebbe essere non appropriato per la mailing list pubblica.</p><p>Considerate ora cosa succede quando la mailing list sovrascrive il Reply-to
del mittente originale. Chi risponde schiaccia il tasto reply-to-author, aspettandosi
di rispondere con un messaggio privato all'autore originale.
Dato che questo è il comportamento atteso, potrebbe non preoccuparsi di guardare
con attenzione all'indirizzo di destinazione nel nuovo messaggio. Scrive il suo messaggio privato
e confidenziale, uno in cui magari dice cose imbarazzanti riguardo a qualcuno della mailing list,
e schiaccia il tasto di invio.
Inaspettatamente, pochi minuti dopo il suo messaggio appare <span class="emphasis"><em>sulla
mailing list!</em></span>. D'accordo, in teoria dovrebbe avere controllato al campo destinatario, e 
non dovrebbe aver presunto nulla riguardo all'header Reply-to.
Ma gli autori praticamente sempre mettono nel Reply-to il loro indirizzo personale (o meglio il software
di posta lo fa per loro), e molti utilizzatori di email di lunga data se lo aspettano. Infatti, quando una
persona mette deliberatamente nel Reply-to qualche altro indirizzo, come la mailing list, solitamente
lo scrive nel corpo del messaggio, così che la gente non sarà sorpresa per cosa succede quando rispondono.</p><p>A causa delle conseguenze anche serie di questo comportamento inaspettato,
la mia personale preferenza è la configurazione del software di gestione della mailing
list in modo che non tocchi mai l'header Reply-to. Questo è un caso in cui usare la
tecnologia per incoraggiare la collaborazione ha, mi sembra, effetti collaterali potenzialmente
pericolosi. In ogni caso, ci sono anche alcuni buoni argomenti nell'altra fazione del dibattito.
Qualunque modo sceglierete, ogni tanto troverete persone che scrivono sulla mailing list chiedendo
perchè non abbiate scelto l'altro modo. Dato che questo non è qualcosa che desiderate avere come 
argomento principale di discussione, potrebbe essere conveniente avere una risposta pronta preconfezionata,
del tipo che sia incline a fermare la discussione piuttosto che incoraggiarla.
Cercate di <span class="emphasis"><em>non</em></span> insistere sul fatto che la vostra decisione, qualunque sia, è
ovviamente l'unica giusta e sensata (anche se pensate che sia così). Cercate invece di precisare che è un 
vecchio dibattito, che ci sono buone argomentazioni a favore di entrambe le fazioni, che nessuna scelta soddisferà
tutti gli utenti e quindi avete solo preso la miglior decisione che potevate.
Educatamente chiedete che l'argomento non sia ripreso a meno che qualcuno abbia qualcosa di davvero nuovo da dire,
quindi stare fuori dalla discussione e sperate che muoia di morte naturale.</p><p>Qualcuno potrebbe suggerire una votazione per scegliere un modo piuttosto che un altro. Potete farlo se volete,
ma personalmente non penso che votare sia una soluzione soddisfacente in questo caso. La penalità per qualcuno che 
è sorpreso da questo comportamento è così grande (mandare accidentalmente una email privata ad una mailing list pubblica) e
l'inconveniente per gli altri è talmente leggero (doversi ricordare qualche volta di rispondere a tutta la mailing list 
invece che solo a voi), che non è chiaro perchè la maggioranza, anche se rimane la maggioranza, dovrebbe poter
esporre la minoranza a tale rischio.</p><p>Non ho trattato tutti gli aspetti del problema qui, solo quelli che sembravano di primaria importanza.
Per una discussione completa, vedete questi due documenti 'canonici', che sono quelli che la gente cita sempre quando
affrontano questo dibattito:

</p><div class="itemizedlist"><ul class="itemizedlist" type="disc"><li class="listitem"><p><span class="bold"><strong>Lasciate Reply-to solo</strong></span>,
     <span class="emphasis"><em>by Chip Rosenthal</em></span></p><p><a class="ulink" href="http://www.unicom.com/pw/reply-to-harmful.html" target="_top">http://www.unicom.com/pw/reply-to-harmful.html</a></p></li><li class="listitem"><p><span class="bold"><strong>Mettete Reply-to alla mailing list</strong></span>,
     <span class="emphasis"><em>di Simon Hill</em></span></p><p><a class="ulink" href="http://www.metasystema.net/essays/reply-to.mhtml" target="_top">http://www.metasystema.net/essays/reply-to.mhtml</a></p></li></ul></div><p>

</p><p>Nonostante la debole preferenza indicata sopra, non penso che ci sia una risposta
"giusta" a questo problema, e participo felicemente a molte mailing list che <span class="emphasis"><em>configurano</em></span> 
il Reply-to.  
La cosa più importante che possiate fare è di implementare un modo o l'altro da subito, cercando di non 
essere coinvolti in questo dibattito in seguito.</p><div class="sect3" title="Due fantasie"><div class="titlepage"><div><div><h4 class="title"><a name="reply-fantasies"></a>Due fantasie</h4></div></div></div><p>Un giorno, qualcuno avrà la brillante idea di implementare un tasto
<em class="firstterm">reply-to-list</em> nel software di lettura posta.  
Userebbe qualcuno degli header menzionati prima per capire l'indirizzo della
mailing list, e quindi invierebbe la risposta direttamente alla mailing list soltanto,
lasciando fuori ogni altro indirizzo di destinatazione, dato che la maggior parte 
dei quali è comunque iscritto nella lista. Infine, altri software di email adotteranno
tale funzionalità e tutta questa discussione scomparirà. (Veramente, il sofware
di posta <a class="ulink" href="http://www.mutt.org/" target="_top">Mutt</a>
offre questa funzionalità.<sup>[<a name="idp6241056" href="#ftn.idp6241056" class="footnote">13</a>]</sup>)</p><p>Una soluzione persino migliore per l'occultamento del Reply-to sarebbe 
una preferenza dell'iscritto. Coloro che vogliono la mailing list con il Reply-to nascosto potrebbero
chiederlo, e coloro che non lo vogliono potrebbero chiedere di lasciare il Reply-to com'è.
Comunque, non sono a conoscenza di nessun software di gestione di mailing list che offra
questa opzione per l'iscritto. Per ora, pare di essere fermi ad un'impostazione di tipo globale.
<sup>[<a name="idp6243968" href="#ftn.idp6243968" class="footnote">14</a>]</sup></p></div></div><div class="sect2" title="Archiviazione"><div class="titlepage"><div><div><h3 class="title"><a name="archiving"></a>Archiviazione</h3></div></div></div><p>I dettagli tecnici della configurazione della mailing list sono specifici
rispetto al software che è in uso, e sono fuori dall'ambito di questo libro.
Al momento della scelta o della configurazione dell'archiviatore, considerate 
queste caratteristiche:</p><div class="variablelist"><dl><dt><span class="term">Aggiornamento veloce</span></dt><dd><p>La gente a volte vuole far riferimento ad un messaggio in archivio
      inviato nell'ultima ora o due. Se possibile, l'archiviatore dovrebbe archiviare
      ogni messaggio istantaneamente, così che per il momento in cui il messaggio compare
      nella mailing list, è già presente negli archivi. Se questa opzione non è disponibile,
      cercate almeno di provare a fare in modo che l'archiviatore si aggiorni all'incirca ogni ora.
      (per default, alcuni archiviatori compiono i loro processi di aggiornamento una volta ogni notte,
      ma in pratica è un tempo troppo grande per una mailing list attiva)</p></dd><dt><span class="term">Stabilità dei riferimenti</span></dt><dd><p>Una volta che un messaggio è memorizzato ad una particolare URL, dovrebbe rimanere accessibile
      a quella stessa URL per sempre, o per il maggior tempo possibile. Anche se gli archivi saranno ricostituiti,
      ristabiliti da backup o messi a posto in qualche altro modo, tutte le URL che sono già state rese pubblicamente
      disponibili dovrebbero rimanere invariate. Riferimenti stabili rendono possibile per i motori di ricerca Internet
      di indicizzare gli archivi, che è una manna per gli utenti in cerca di risposte. Referimenti stabili sono
      anche importanti perchè il bug tracker spesso fa riferimento ai messaggi della mailing list (vedi
            <a class="xref" href="bug-tracker.html" title="Tracciamento dei bug">sezione chiamata «Tracciamento dei bug»</a>)<span>
            più avanti in questo capitolo</span> o in documenti da altri progetti.</p><p>Idealmente, il software di gestione della mailing list dovrebbe includere in un header quando
      distribuisce il messaggio ai destinatari, una URL di archiviazione del messaggio, o almeno una porzione della URL
       specifica per il messaggio. In questo modo la gente che ha una copia del messaggio possa essere in grado di sapere
       la sua collocazione nell'archivio senza dovere veramente visitare l'archivio, il che sarebbe d'aiuto
       dato che ogni operazione che coinvolge il proprio web browser automaticamente occupa del tempo.
       Non so se ogni software di gestione include tale funzionalità; sfortunatamente, quelli che ho usato no.
       Comunque, è qualcosa da cercare (o, se scrivete software per mailing list, è una funzionalità la cui implementazione
       è, per favore, da considerare).</p></dd><dt><span class="term">Backup</span></dt><dd><p>Dovrebbe essere ragionevolmente ovvio come fare il backup degli archivi, 
      e il modo di ristabilirli non dovrebbe essere troppo difficile. In altre parole, non
      trattate il vostro archiviatore come una scatola nera (black box). Voi (o qualcuno nel
      vostro progetto) deve sapere dove i messaggi sono memorizzati, e come rigenerare l'archivio corrente
      dal backup se dovesse essere necessario. Questi archivi sono dati preziosi&#8212;un progetto
      che li perde, perde una buona parte della sua memoria collettiva.</p></dd><dt><span class="term">Supporto ai thread</span></dt><dd><p>Dovrebbe essere possibile andare da ogni singolo messaggio al <em class="firstterm">thread</em>  
      (gruppo di messaggi correlati) di cui il messaggio originale fa parte. Ogni thread dovrebbe avere
      anche la propria URL, diversa dalle URL dei messaggi singoli che lo compongono.</p></dd><dt><span class="term">Ricercabilità</span></dt><dd><p>Un archiviatore che non supporta la ricerca&#8212;sui contenuti dei messaggi, così
      come sugli autori e oggetti&#8212;è praticamente inutile. Va notato che alcuni archiviatori
      supportano la ricerca semplicemente appoggiandosi per l'elaborazione su di un motore di ricerca
      esterno come <a class="ulink" href="http://www.google.com/" target="_top">Google</a>. 
        Questo è accettabile, ma il supporto alla ricerca diretta è solitamente meglio rifinito, perchè permette
        a chi cerca, per esempio, di specificare che la chiave di ricerca appaio nell'oggetto piuttosto 
        che nel corpo del messaggio.</p></dd></dl></div><p>Cosa scritto sopra è solo una lista di punti tecnici per aiutarvi a valutare e configurare un archiviatore.
Fare in modo che la gente davvero <span class="emphasis"><em>usi</em></span> l'archiviatore per il bene del progetto, è discusso nei prossimi
capitoli, in particolare <a class="xref" href="growth.html#using-archives" title="Uso Ben Visibile degli Archivi">sezione chiamata «Uso Ben Visibile degli Archivi»</a>.</p></div><div class="sect2" title="Software"><div class="titlepage"><div><div><h3 class="title"><a name="mailing-list-software"></a>Software</h3></div></div></div><p>Qui di seguito ci sono alcuni strumenti open source per gestire mailing list e archiviazione.
Se il sito dove è ospitato il vostro progetto ha già una configurazione di default, allora
potreste non avere mai bisogno di decidere sull'uso di nessun strumento.
Ma se dovete installarne uno da voi, ci sono alcune possibilità. Quelli che ho effettivamente
usato sono Mailman, Ezmlm,MHonArc, e Hypermail, ma questo non vuol dire che altri non siano pure 
buoni (e di sicuro ci saranno altri strumenti là fuori che non ho trovato, quindi non prendete questa
come una lista completa).</p><p>Software di gestione di mailing list:</p><div class="itemizedlist"><ul class="itemizedlist" type="disc"><li class="listitem"><p><span class="bold"><strong>Mailman</strong></span> &#8212; <a class="ulink" href="http://www.list.org/" target="_top">http://www.list.org/</a></p><p>(contiene un archiviatore, e ha la possibilità di aggiungerne di esterni.)</p></li><li class="listitem"><p><span class="bold"><strong>SmartList</strong></span> &#8212; <a class="ulink" href="http://www.procmail.org/" target="_top">http://www.procmail.org/</a></p><p>(Fatto per essere usato con il sistema di elaborazione email Procmail.)</p></li><li class="listitem"><p><span class="bold"><strong>Ecartis</strong></span> &#8212; <a class="ulink" href="http://www.ecartis.org/" target="_top">http://www.ecartis.org/</a></p></li><li class="listitem"><p><span class="bold"><strong>ListProc</strong></span> &#8212; <a class="ulink" href="http://listproc.sourceforge.net/" target="_top">http://listproc.sourceforge.net/</a></p></li><li class="listitem"><p><span class="bold"><strong>Ezmlm</strong></span> &#8212; <a class="ulink" href="http://cr.yp.to/ezmlm.html" target="_top">http://cr.yp.to/ezmlm.html</a></p><p>(Progettato per lavorare con il sistema di consegna mail <a class="ulink" href="http://cr.yp.to/qmail.html" target="_top">Qmail</a> )</p></li><li class="listitem"><p><span class="bold"><strong>Dada</strong></span> &#8212; <a class="ulink" href="http://mojo.skazat.com/" target="_top">http://mojo.skazat.com/</a></p><p>(Nonostante i bizzarri tentativi di nasconderlo,
         questo è free software, rilasciato sotto la licenza GNU General
         Public License.  Contiene anche un archiviatore.)</p></li></ul></div><p>Software di archiviazione mailing list:</p><div class="itemizedlist"><ul class="itemizedlist" type="disc"><li class="listitem"><p><span class="bold"><strong>MHonArc</strong></span> &#8212; <a class="ulink" href="http://www.mhonarc.org/" target="_top">http://www.mhonarc.org/</a></p></li><li class="listitem"><p><span class="bold"><strong>Hypermail</strong></span> &#8212; <a class="ulink" href="http://www.hypermail.org/" target="_top">http://www.hypermail.org/</a></p></li><li class="listitem"><p><span class="bold"><strong>Lurker</strong></span> &#8212; <a class="ulink" href="http://sourceforge.net/projects/lurker/" target="_top">http://sourceforge.net/projects/lurker/</a></p></li><li class="listitem"><p><span class="bold"><strong>Procmail</strong></span> &#8212; <a class="ulink" href="http://www.procmail.org/" target="_top">http://www.procmail.org/</a></p><p>(Software complementare a SmartList, questo è un sistema generale di processamento
   email che può, apparentemente, essere configurato con archiviatore.)</p></li></ul></div></div><div class="footnotes"><br><hr width="100" align="left"><div class="footnote"><p><sup>[<a id="ftn.idp6241056" href="#idp6241056" class="para">13</a>] </sup>Poco dopo la pubblicazione di questo libro, 
<a class="ulink" href="http://www.michaelbernstein.com/" target="_top">Michael Bernstein</a> mi scrisse per dirmi : "Ci sono altri software di mail
che implementano la funzionalità reply-to-list oltre a Mutt. Per esempio, Evolution 
ha questa funzionalità come scorciatoia da tastiera, ma non come pulsanti (Ctrl+L)."</p></div><div class="footnote"><p><sup>[<a id="ftn.idp6243968" href="#idp6243968" class="para">14</a>] </sup>Da quando ho scritto ciò, ho saputo che c'è almeno un sistema di gestione che
offre tale funzionalità: <a class="ulink" href="http://siesta.unixbeard.net/" target="_top">Siesta</a>. 
Vedete anche questo articolo a riguardo:
<a class="ulink" href="http://www.perl.com/pub/a/2004/02/05/siesta.html" target="_top">http://www.perl.com/pub/a/2004/02/05/siesta.html</a></p></div></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="technical-infrastructure.html">Indietro</a> </td><td width="20%" align="center"><a accesskey="u" href="technical-infrastructure.html">Risali</a></td><td width="40%" align="right"> <a accesskey="n" href="vc.html">Avanti</a></td></tr><tr><td width="40%" align="left" valign="top">Capitolo 3. L'Infrastruttura Tecnica
 </td><td width="20%" align="center"><a accesskey="h" href="index.html">Partenza</a></td><td width="40%" align="right" valign="top"> Controllo di versione</td></tr></table></div></body></html>
