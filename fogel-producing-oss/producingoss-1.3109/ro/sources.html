<html><head><meta http-equiv="Content-Type" content="text/html; charset=ISO-8859-1"><title>Surse</title><link rel="stylesheet" type="text/css" href="styles.css"><meta name="generator" content="DocBook XSL Stylesheets V1.76.1"><link rel="home" href="index.html" title="Producerea de software open-source"><link rel="up" href="preface.html" title="Prefa&#539;&#259;"><link rel="prev" href="audience.html" title="Cine ar trebui s&#259; citeasc&#259; aceast&#259; carte?"><link rel="next" href="acknowledgments.html" title="Mul&#539;umiri"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">Surse</th></tr><tr><td width="20%" align="left"><a accesskey="p" href="audience.html">Înapoi</a> </td><th width="60%" align="center">Prefa&#539;&#259;</th><td width="20%" align="right"> <a accesskey="n" href="acknowledgments.html">Înainte</a></td></tr></table><hr></div><div class="sect1" title="Surse"><div class="titlepage"><div><div><h2 class="title" style="clear: both"><a name="sources"></a>Surse</h2></div></div></div><p>O mare parte din materialul prezentat în aceast&#259; carte 
e rezultatul a cinci ani de munc&#259; la proiectul Subversion
(<a class="ulink" href="http://subversion.tigris.org/" target="_top">http://subversion.tigris.org/</a>).  Subversion este un sistem
de control al versiunii open-source, scris de la zero, care inten&#539;ioneaz&#259;
s&#259; înlocuiasc&#259; aplica&#539;ia CVS ca &#537;i sistem de control al versiunii ales 
<span class="foreignphrase"><em class="foreignphrase">de facto</em></span> în comunitatea open-source.  Proiectul
a fost demarat de angajatorul meu, CollabNet
(<a class="ulink" href="http://www.collab.net/" target="_top">http://www.collab.net/</a>), la începutul anului 2000 &#537;i am avut
norocul ca ei s&#259; în&#539;eleag&#259; de la început cum s&#259; conduc&#259; proiectul ca pe rezultat
al unei colabor&#259;ri distribuite.  Am avut parte de participarea multor
dezvoltatori voluntari devreme în istoria proiectului; ast&#259;zi exist&#259; 
aproximativ 50 de dezvoltatori dar pu&#539;ini dintre ei sunt angaja&#539;i CollabNet.</p><p>Subversion este, din multe puncte de vedere, un exemplu clasic 
de proiect open-source &#537;i am preluat din el mai mult decât m&#259; a&#537;teptam
la început.  Acesta este mai degrab&#259; rezultatul obi&#537;nuin&#539;ei: oricând
aveam nevoie de un exemplu pentru un fenomen anume puteam g&#259;si un exemplu
legat de Subversion din memorie.  Pe de alt&#259; parte e &#537;i o problem&#259; de 
verificare.  De&#537;i sunt implicat în alte proiecte în diferite grade &#537;i 
vorbesc cu prieteni &#537;i cuno&#537;tin&#539;e implicate în mult mai multe, toate 
afirma&#539;iile care sunt f&#259;cute în carte trebuie s&#259; fie verificate. Nu am
vrut s&#259; fac afirma&#539;ii despre evenimentele din alte proiecte bazându-m&#259; numai
pe ceea ce puteam citi în arhivele lor publice de discu&#539;ii. &#536;tiam c&#259; dac&#259; 
o persoan&#259; ar fi încercat asta cu Subversion ar f&#259;cut afirma&#539;ii din care doar
o jum&#259;tate ar fi fost adev&#259;rate. Astfel, când m-am inspirat sau am 
creat exemple pe baza a ceea ce s-a întâmplat în alt proiect, am
încercat prima dat&#259; s&#259; vorbesc cu cineva de-acolo, o persoan&#259; în care
s&#259; am destul&#259; încredere cât s&#259;-i explic ce se întâmpl&#259;.</p><p>Subversion a fost munca mea timp de 5 ani dar am fost implicat
în software gratuit timp în ultimii 12. Printre celelalte proiecte care
au influen&#539;at aceast&#259; carte se afl&#259; &#537;i:</p><div class="itemizedlist"><ul class="itemizedlist" type="disc"><li class="listitem"><p>Editorul text GNU Emacs al Free Software Foundation, unde
  				mai între&#539;in câteva pachete mici.</p></li><li class="listitem"><p>Concurrent Versions System (CVS), la care am lucrat
  				intens între 1994&#8211;1995 cu Jim Blandy, dar la care
  				am mai fost implicat doar intermitent de atunci.</p></li><li class="listitem"><p>Colec&#539;ia de proiecte cunoscute ca &#537;i Apache Software 
  				Foundation, în special la proiectele Apache Portable Runtime
  				(APR) &#537;i Apache HTTP Server.</p></li><li class="listitem"><p>OpenOffice.org, Baza de date Berkeley din Sleepycat &#537;i
  				MySQL; nu am fost implicat personal în aceste proiecte dar
  				le-am observat &#537;i, în unele cazuri, am vorbit cu oamenii de acolo.</p></li><li class="listitem"><p>GNU Debugger (GDB) (la fel ca mai sus).</p></li><li class="listitem"><p>The Debian Project (la fel ca mai sus).</p></li></ul></div><p>Desigur c&#259; lista aceasta nu este complet&#259;. La fel ca majoritatea
programatorilor open-source, am colabor&#259;ri deschise la mai multe proiecte
doar pentru a avea o viziune asupra st&#259;rii generale a lucrurilor. Nu le voi 
men&#539;iona pe toate aici dar ele apar în text acolo unde î&#537;i au sensul</p></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="audience.html">Înapoi</a> </td><td width="20%" align="center"><a accesskey="u" href="preface.html">Sus</a></td><td width="40%" align="right"> <a accesskey="n" href="acknowledgments.html">Înainte</a></td></tr><tr><td width="40%" align="left" valign="top">Cine ar trebui s&#259; citeasc&#259; aceast&#259; carte? </td><td width="20%" align="center"><a accesskey="h" href="index.html">Acas&#259;</a></td><td width="40%" align="right" valign="top"> Mul&#539;umiri</td></tr></table></div></body></html>
