<html><head><meta http-equiv="Content-Type" content="text/html; charset=ISO-8859-1"><title>Evitare le Trappole Comuni</title><link rel="stylesheet" type="text/css" href="styles.css"><meta name="generator" content="DocBook XSL Stylesheets V1.76.1"><link rel="home" href="index.html" title="Produrre Software Open Source"><link rel="up" href="communications.html" title="Capitolo 6. Comunicazione"><link rel="prev" href="communications.html" title="Capitolo 6. Comunicazione"><link rel="next" href="difficult-people.html" title="Gente Difficile"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">Evitare le Trappole Comuni</th></tr><tr><td width="20%" align="left"><a accesskey="p" href="communications.html">Indietro</a> </td><th width="60%" align="center">Capitolo 6. Comunicazione</th><td width="20%" align="right"> <a accesskey="n" href="difficult-people.html">Avanti</a></td></tr></table><hr></div><div class="sect1" title="Evitare le Trappole Comuni"><div class="titlepage"><div><div><h2 class="title" style="clear: both"><a name="common-pitfalls"></a>Evitare le Trappole Comuni</h2></div></div></div><div class="sect2" title="Non mandare messaggi senza motivo"><div class="titlepage"><div><div><h3 class="title"><a name="post-with-purpose"></a>Non mandare messaggi senza motivo</h3></div></div></div><p>Una trappola comune nella partecipazione a progetti in rete è pensare
che dobbiate rispondere a tutto. Non dovete. Prima di tutto, solitamente
ci saranno più thread che vanno avanti di quelli a cui potete star dietro,
almeno dopo che il progetto ha passato i primi suoi mesi. Secondo, anche nei
thread a cui avete deciso di partecipare, la maggior parte delle cose che la
gente dice non avrà bisogno di risposta. I forum di sviluppo in particolare tendono
ad essere dominati da tre tipi di messaggi:</p><div class="orderedlist"><ol class="orderedlist" type="1"><li class="listitem"><p>Messaggi che propongono qualcosa di non banale</p></li><li class="listitem"><p>Messaggi che esprimono supporto od opposizione a qualcosa che qualcun
  altro ha detto</p></li><li class="listitem"><p>Messaggi di ricapitolazione</p></li></ol></div><p>Nessuno di questi richiede <span class="emphasis"><em>inerentemente</em></span> di risposta,
in particolare se potete essere sicuri, basandovi sull'esperienza accumulata nei thread,
che qualcun altro probabilmente dirà comunque cosa avreste detto.
(Se siete preoccupati di essere presi in un ciclo di attesa-attesa perchè anche tutti gli altri
stanno usando la stessa tattica, non siatelo; c'è praticamente sempre  <span class="emphasis"><em>qualcuno</em></span>
là fuori che si sentirà di saltare nel mucchio.)
Una risposta dovrebbe essere motivata da un proposito definito. Innanzitutto chiedetevi:
sapete cosa volete raggiungere? E poi: non sarà raggiunto a meno che voi diciate qualcosa?</p><p>Due buone ragioni per aggiungere la vostra voce ad un thread sono a) quando vedete un difetto
in una proposta e sospettate di essere l'unico a vederlo, e b) quando vedete che sta succedendo qualche equivoco
tra altri, e sapete che potete appianarlo con un messaggio chiarificatore. Va solitamente bene
fare un messaggio per ringraziare qualcuno per aver fatto qualcosa, o per dire "Anche io!", affinchè un lettore
possa capire facilmente che tale messaggio non ha bisogno di nessuna risposta o ulteriore azione, e quindi
lo sforzo mentale richiesto dal messaggio finisce nettamente quando il lettore arriva
all'ultima riga delle email. Ma anche allora, pensateci due volte prima di dire qualcosa;
è sempre meglio lasciare la gente desiderare che voi postiate di più invece che di meno. (Vedete la seconda
metà di <a class="xref" href="bikeshed-full.html" title="Appendice C. Perchè dovrebbe importarmi di che colore sia la rastrelliera?">Appendice C, <i>Perchè dovrebbe importarmi di che colore sia la rastrelliera?</i></a> per ulteriori pensieri su come comportarsi su mailing list trafficate.)</p></div><div class="sect2" title="Thread Produttivi vs Thread Improduttivi"><div class="titlepage"><div><div><h3 class="title"><a name="productive-threads"></a>Thread Produttivi vs Thread Improduttivi</h3></div></div></div><p>Su una mailing list trafficata, avete due imperativi.
Uno, ovviamente, è capire di cosa avete bisogno di seguire e cosa potete ignorare.
L'altro è di comportarvi in modo da evitare di <span class="emphasis"><em>causare</em></span>
rumore: non solo volete che i vostri messaggi abbiano un alto tasso segnale/rumore,
volete anche che siano quel tipo di messaggio che stimola <span class="emphasis"><em>altra</em></span> gente
a scrivere con un simile tasso segnale/rumore o non scrivere per niente.</p><p>Per vedere come fare ciò, considerate il contesto in cui avviene.
Quali sono alcuni dei segnali di un thread improduttivo?</p><div class="itemizedlist"><ul class="itemizedlist" type="disc"><li class="listitem"><p>Argomenti che hanno già iniziato ad essere ripetuti, dato che
  chi ha scritto pensa che nessuno li abbia sentiti la prima volta.</p></li><li class="listitem"><p>Aumento dei livelli di iperbole e coinvolgimento dato che
  i limiti si fanno sempre più stretti.</p></li><li class="listitem"><p>Una preponderanza di commenti di persone che fanno poco
  o niente, mentre le persone che tendono a fare le cose sono in silenzio.</p></li><li class="listitem"><p>Molte idee discusse senza che una chiara proposta sia stata fatta.
  (Certo, ogni idea interessante nasce da una visione imprecisa; la domanda importante è in
  quale direzione si va da lì. Il thread sembra voler cambiare la visione in
  qualcosa di più concreto, o stanno nascendo sotto-visioni, visioni laterali e dispute ontologiche?)</p></li></ul></div><p>Solo perchè un thread non è produttivo non basta per stabilire che sia una
	perdita di tempo. Potrebbe trattare un argomento importante, nel qual caso il fatto
	che non si stia risolvendo rende tutto più problematico.</p><p>Guidare un thread verso l'utilità senza essere pressanti è un'arte.
	Non funzionerà semplicemente consigliando alla gente di smettere di perdere
	il loro tempo, o chiedendo loro di non scrivere a meno di avere qualcosa di costruttivo
	da dire. Potreste, certo, pensare queste cose privatamente, ma se lo dite ad alta voce
	allora sarete offensivi. Invece, dovete suggerire le condizioni per ulteriori progressi&#8212;dare
	alla gente una strada, un sentiero da seguire che porta ai risultati che volete, pur senza
	sembrare di stare dettando la strada. La distinzione è principalmente di tono. Per esempio, questo
	non va bene:</p><div class="blockquote"><blockquote class="blockquote"><p><span class="emphasis"><em>Questa discussione non sta andando da nessuna parte. Possiamo per favore
	abbandonare questo argomento finchè qualcuno ha una patch per implementare una di queste
	proposte? Non c'è ragione per continuare a girarci attorno dicendo le stesse cose. Il 
	codice parla più forte delle parole, gente.</em></span></p></blockquote></div><p>Mentre questo è buono:</p><div class="blockquote"><blockquote class="blockquote"><p><span class="emphasis"><em>Molte proposte sono passate in questo thread, ma 
	nessuna ha avuto tutti i dettagli definiti, almeno non abbastanza
	per un voto si/no. Comunque non stiamo dicendo nulla di nuovo ora;
	stiamo solo ripetendo cosa è stato detto prima. Quindi la cosa migliore
	sarebbe probabilmente che i prossimi messaggi contengano o una completa
	specifica delle funzionalità proposte, o una patch. Quindi almeno avremmo una
	azione definita da compiere (cioè avere consenso sulla specifica, o applicare
	e testare la patch).</em></span></p></blockquote></div><p>Confrontate il secondo approccio con il primo. Il secondo modo
	non traccia una linea tra voi e gli altri, nè li accusa di procedere in
	una discussione a spirale. Parlo di "noi", che è importante sia che abbiate
	o meno partecipato veramente nel thread in precedenza, perchè ricorda a tutti
	che anche quelli che sono stati in silenzio fino ad ora possono ancora contribuire
	al risultato del thread. Descrive perchè il thread non sta andando da nessuna parte,
	ma lo fa senza peggiorazioni o giudizi&#8212;spassionatamente preciso solo alcuni fatti.
	Più importante, offre un corso positivo di azioni, così che invece di sentirsi come se
	la discussione sia stata troncata (una restrizione verso cui potrebbero solo tentare
	di ribellarsi), la gente si sentirà come se fosse stata loro offerto un modo di portare
	la conversazione ad un livello più costruttivo. Questo è uno standard che la gente vorrà
	naturalmente raggiungere.</p><p>Non vorrete sempre portare un thread al prossimo livello di costruttività&#8212;a volte
	vorrete solo farlo finire. Il proposito del vostro messaggio allora è fare uno o l'altro.
	Se potete dire dal modo in cui il thread è andato fino ad allora che nessuno da veramente
	<span class="emphasis"><em>facendo</em></span> i passi che suggerite, allora il vostro messaggio effettivamente
	chiude il thread senza sembrare di farlo. Di certo non c'è nessun modo a prova di idiota per 
	chiudere un thread, e anche se ci fosse, non vorreste usarlo. Ma chiedere ai partecipanti o
	di mostrare progressi visibili o di smettere di scrivere è perfettamente difendibile, se fatto
	diplomaticamente. Siate comunque attenti nel fermare prematuramente i thread. Un po' di chiacchiere
	possono essere produttive, a seconda dell'argomento, e chiedere che sia risolto troppo velocemente
	soffocherà il processo creativo, così come vi farà sembrare impazienti.</p><p>Non aspettatevi che un thread si stoppi all'istante. Ci saranno comunque ancora
	alcuni messaggi dopo al vostro, sia perchè le mail si saranno incrociate nell'instradamento,
	o perchè la gente vuole avere l'ultima parola. Questo non è nulla di cui preoccuparsi, e non
	avete bisogno di scrivere di nuovo. Lasciate la gente calmarsi, o non calmarsi, a seconda dei casi.
	Non potete avere completo controllo; dall'altro lato, potete aspettarvi di avere
	statisticamente un effetto significativo su molti thread.</p></div><div class="sect2" title="Più semplice l'argomento, più lungo il dibattito"><div class="titlepage"><div><div><h3 class="title"><a name="bikeshed"></a>Più semplice l'argomento, più lungo il dibattito</h3></div></div></div><p>Anche se la discussione può deviare su ogni argomento, la probabilità
di deviazione sale quando la difficoltà tecnica di un argomento diminuisce.
Dopo tutto, maggiore è la difficoltà tecnica, meno partecipanti potranno veramente
seguire cosa sta succedendo. Quelli che possono essere gli sviluppatori più esperti,
 che hanno già preso parte in queste discussioni migliaia di volte in precedenza, e sanno che tipo
 di comportamento può portarli ad ottenere quel consenso con cui ognuno può andare avanti.</p><p>Quindi, il consenso è più difficile da ottenere nelle questioni tecniche che sono semplici da capire
ed è facile farsi un'opinione, ed in argomenti "leggeri" come l'organizzazione, la pubblicità, i fondi, eccetera.
La gente può partecipare a queste discussioni sempre, poichè non sono necessarie qualifiche per farlo, nessun modo
chiaro per decidere (anche dopo) se una decisione sia stata giusta o sbagliata, e perchè aspettare più
a lungo degli altri partecipanti alla discussione è a volte una tattica vincente.</p><p>Il principio che la quantità di discussione è inversamente proporzionale
alla complessità dell'argomento ha circolato per molto tempo, ed è noto informalmente
come l'<em class="firstterm">Effetto Bikeshed</em>.  Segue la spiegazione di Poul-Henning Kamp,
da un messaggio ora famoso fatto agli sviluppatori BSD:</p><div class="blockquote"><blockquote class="blockquote"><p>E' una lunga storia, o meglio è una vecchia storia, ma in realtà
è abbastanza breve. C. Northcote Parkinson scrisse un libro nei primi anni 60, chiamato
"Parkinson's Law" ("Legge di Parkinson"), che contiene molti aspetti delle dinamiche della
gestione.</p><p>[...]</p><p>Nello specifico esempio che coinvolge la rastrelliera delle biciclette,
l'altro componente vitale è una centrale atomica, penso che questo illustri l'età del libro.</p><p>Parkinson mostra come puoi andare nell'ufficio del direttore e ottenere
l'approvazione per costruire una centrale atomica da milioni o persino miliardi di dollari,
ma se volete costruire una rastrelliera per le biciclette sarete bloccati in discussioni
senza fine.</p><p>Parkinson spiega che questo accade perchè una centrale atomica è così vasta,
così costosa e così complicata che la gente non può percepirla, e piuttosto che provarci,
ricadono nell'assunzione che qualcun altro abbia controllato tutti i dettagli prima di andare
così avanti.  Richard P.  Feynmann da alcuni esempi interessanti e molto pertinenti, riguardanti
Los Alamos nei suoi libri.</p><p>Dall'altro lato una rastrelliera per bici. Chiunque può costruirne una in un fine settimana,
e ancora avere il tempo di guardare la partita in TV. Quindi non importa quanto ben preparato, quanto
ragionevole con la vostra proposta, qualcuno coglierà la possibilità di mostrare che sta facendo il suo
lavoro, che sta prestando attenzione, che è<span class="emphasis"><em>qui</em></span>.</p><p>In Danimarca lo chiamiamo "lasciare l'impronta". Riguarda l'orgoglio personale e il prestigio,
si tratta di essere in grado di indicare da qualche parte e dire "Qui!  <span class="emphasis"><em>io</em></span> l'ho fatto."
E' un importante tratto nei politici, ma presente in molta gente se viene data l'occasione. Pensate ai passi
nel cemento fresco.</p></blockquote></div><p>(Vale anche la pena leggere il suo messaggio completo. Vedete <a class="xref" href="bikeshed-full.html" title="Appendice C. Perchè dovrebbe importarmi di che colore sia la rastrelliera?">Appendice C, <i>Perchè dovrebbe importarmi di che colore sia la rastrelliera?</i></a>; o anche
<a class="ulink" href="http://bikeshed.com" target="_top">http://bikeshed.com</a>.)</p><p>Chiunque abbia mai preso regolarmente parte in qualche gruppo di decision riconoscerà
di cosa Kamp sta parlando. Comunque, è solitamente impossibile persuadere <span class="emphasis"><em>tutti</em></span>
di evitare di disegnare rastrelliere. La cosa migliore che possiate fare è precisare che il fenomeno
esiste, quando vedete che sta succedendo, e persuadere gli sviluppatori anziani&#8212;le persone
i cui messaggi hanno maggior peso&#8212;di posare i loro pennelli presto, così almeno loro non contribuiscono
al rumore. Dipingere rastrelliere non scomparirà mai del tutto, ma potete renderlo più breve e meno
frequente diffondendo la coscienza del fenomeno nella cultura del progetto.</p></div><div class="sect2" title="Evitare le Guerre Sante"><div class="titlepage"><div><div><h3 class="title"><a name="holy-wars"></a>Evitare le Guerre Sante</h3></div></div></div><p>Una <em class="firstterm">Guerra Santa</em> è una disputa, spesso ma non sempre
riguardo ad un problema relativamente secondario, in cui la gente si sente
abbastanza appassionata da continuare a discutere in ogni caso nella speranza che
la loro parte prevalga. Le guerre sante non sono come dipingere rastrelliere. La gente
che dipinge rastrelliere è solitamente rapida nel saltare su con un'opinione (perchè
loro possono), ma non se ne sentiranno necessariamente convinti, infatti potranno a
volte esprimere altre opinioni incompatibili, per mostrare che capiscono tutti i versi
del problema. In una guerra santa, d'altro canto, capire le altre posizioni è un segno
di debolezza. In una guerra santa, tutti sanno che c'è Una Risposta Giusta; solo non sono
d'accordo su quale sia.</p><p>Una volta che una guerra santa è iniziata, in genere non può
essere risolta accontentando tutti. Non fa bene puntualizzare, nella
mischia di una guerra santa, che una guerra santa è in corso. Tutti lo sanno già.
Purtroppo, un tratto comune delle guerre sante è il disaccordo sulla domanda
<span class="emphasis"><em>se</em></span> la disputa è risolvibile continuando la discussione.
Visto da fuori, è chiaro che nessuno schieramento sta cambiando le idee dell'altro.
Visto da dentro, l'altro schieramento è ottuso e non sta pensando in modo chiaro,
ma ci potrebbero arrivare se pressati abbastanza. Ora,
<span class="emphasis"><em>non</em></span> sto dicendo che non ci sia mai uno
schieramento giusto in una guerra santa. A volte c'è&#8212;nelle guerre sante a cui
ho partecipato, è sempre stato il mio ovviamente. Ma non importa, perchè non c'è un
algoritmo per dimostrare in modo convincente che uno schieramento o l'altro abbia ragione.</p><p>Un modo comune ma non soddisfacente con cui la gente prova a risolvere le guerre sante
è dire "Abbiamo già speso più tempo ed energia discutendo ciò di quanto ne valga la pena! Possiamo
per favore semplicemente lasciare stare?" Ci sono due problemi in questo. Primo, questo tempo
e questa energia sono già stati spesi e non potranno mai essere recuperati&#8212;
l'unica domanda è quanto <span class="emphasis"><em>altro</em></span> sforzo rimane?  Se certa gente pensa che
solo ancora un poco di discussione porterà il problema alla fine, allora ha ancora senso (dal loro punto
di vista) continuare.</p><p>L'altro problema nel chiedere di lasciare perdere il problema è che questo è
spesso equivalente a permettere ad uno schieramento, lo status quo, di dichiarare la
vittoria per mancanza di azioni. E in alcuni casi, lo status quo è comunque noto per essere
inaccettabile: tutti sono d'accordo che qualche decisione deve essere presa, qualche azione intrapresa.
Lasciare il soggetto sarebbe peggio per tutti di quanto lo sarebbe per qualcuno lasciare perdere.
Ma dato che il dilemma si applica ugualmente a tutti, è comunque possibile finire
a discutere per sempre su cosa fare.
</p><p>So how should you handle holy wars?</p><p>Allora come dovreste trattare le guerre sante?</p><p>La prima risposta è fate in modo che non succedano.
Non è una cosa così senza speranza come sembra:</p><p>Potete anticipare alcune guerre sante standard: tendono a venire fuori
sui linguaggi di programmazione, licenze (vedi
<a class="xref" href="license-compatibility.html" title="La GPL e la compatibilità di Licenza">sezione chiamata «La GPL e la compatibilità di Licenza»</a><span>
in <a class="xref" href="legal.html" title="Capitolo 9. Licenze, Diritti d'Autore e Brevetti">Capitolo 9, <i>Licenze, Diritti d'Autore e Brevetti</i></a></span>), blocco dei reply-to ( vedi
<a class="xref" href="mailing-lists.html#reply-to" title="Il grande dibattito sul 'Rispondi A'">sezione chiamata «Il grande dibattito sul 'Rispondi A'»</a><span> in
<a class="xref" href="technical-infrastructure.html" title="Capitolo 3. L'Infrastruttura Tecnica">Capitolo 3, <i>L'Infrastruttura Tecnica
</i></a></span>), e alcuni altri
argomenti. Ogni progetto solitamente ha una sua guerra santa o due, con cui gli
sviluppatori di lunga data diventeranno presto familiari.
Le tecniche per fermare le guerre sante, o almeno limitarne i danni, sono sempre
le stesse ovunque. Anche se siete convinti che il vostro schieramento abbia ragione,
cercate di trovare <span class="emphasis"><em>qualche</em></span> modo di esprimere simpatia
e comprensione per gli argomenti che l'altro schieramento propone.
Spesso il problema in una guerra santa è che poichè ogni schieramento ha costruito
le proprie mura le più alte possibile, e reso chiero che ogni altra opinione
è pura follia, l'atto di arrendersi o cambiare la propria idea diventa psicologicamente
intollerabile: sarebbe l'ammissione non solo di aver sbagliato, ma di essere stati <span class="emphasis"><em>certi</em></span>
e comunque aver sbagliato. Il modo in cui potete rendere questa ammissione accettabile
per l'altro schieramento è di esprimere voi stessi qualche dubbio&#8212;precisamente mostrando
che capite gli argomenti che stanno facendo e trovarli almeno interessanti, se non alla fine
convincenti. Fate un gesto che dia spazio per un gesto reciproco, e solitamente la situazione
migliorerà. Non sarà più facile nè difficile raggiungere il risultato tecnico che volevate, ma almeno
potete evitare inutili danni morali al morale del progetto.</p><p>Quando una guerra santa non può essere evitata, decidete presto quanto ci tenete,
e poi vogliate pubblicamente lasciarla perdere. Quando fate così. potete dire che vi tirate
indietro perchè non ne vale la pena, ma non esprimete amarezza e  <span class="emphasis"><em>non</em></span> usate
l'occasione per un ultimo colpo agli argomenti dello schieramento opposto.
Lasciare perdere è efficace solo quando fatto con grazia.</p><p>Le guerre sante sui linguaggi di programmazione sono un po' un caso speciale,
perchè spesso sono altamente tecnici, e comunque molte persone si sentono qualificate
a prenderne parte, e la posta è molto alta, dato che il risultato può determinare in quale
linguaggio una buona parte del codice del progetto sarà scritta.
La soluzione migliore è scegliere presto il linguaggio, con l'appoggio degli
influenti sviluppatori iniziali, e poi difenderlo per il fatto che è quello per cui siete
a vostro agio ad usarlo, <span class="emphasis"><em>non</em></span> sul fatto che è meglio di qualche
altro linguaggio che avrebbe invece potuto essere usato. Non lasciate mai degenerare
la conversazione in un confronto accademico sui linguaggi di programmazione ( che sembra
accadere in particolare spesso quando qualcuno tira fuori Perl, per qualche ragione); è
l'argomento mortale in cui dovete semplicemente rifiutarvi di farvi trascinare.</p><p>Per una maggiore conoscenza delle guerre sante, vedi <a class="ulink" href="http://catb.org/~esr/jargon/html/H/holy-wars.html" target="_top">http://catb.org/~esr/jargon/html/H/holy-wars.html</a>, e l'articolo di Danny Cohen
che rese popolare il termine, <a class="ulink" href="http://www.ietf.org/rfc/ien/ien137.txt" target="_top">http://www.ietf.org/rfc/ien/ien137.txt</a>.</p></div><div class="sect2" title="L'Effetto &quot;Minoranza Rumorosa&quot;"><div class="titlepage"><div><div><h3 class="title"><a name="noisy-minority"></a>L'Effetto "Minoranza Rumorosa"</h3></div></div></div><p>In ogni discussione su mailing list, è facile per una piccola minoranza
dare l'impressione che ci sia un grande problema di dissenso, inondando
la mailing list con numerose lunghe email. E' un po' come una guerriglia, tranne
il fatto che l'illusione di dissenso diffuso è persino più potente, perchè è divisa
in un arbitrario numero di messaggi discreti e la maggior parte della gente non si
preoccuperà di tenere traccia di chi ha detto cosa, quando. Avranno la vaga impressione
che l'argomento è molto controverso, aspetteranno che la confusione finisca.</p><p>Il modo migliore per contrastare questo effetto è puntualizzare chiaramente
e fornire prove a supporto di quanto piccolo sia il vero numero dei dissidenti, rispetto
a quelli che sono d'accordo. Per incrementare la disparità, potreste voler chiedere privatamente
alla gente che è stata quasi sempre zitta, ma che sospettate che sarebbe d'accordo con la
maggioranza. Non dite nulla che suggerisca che i dissidenti volessero deliberatamente
provare ad accrescere l'impressione che stavano dando. Ci sono possibilità che non
lo facessero, e se anche lo avessero fatto, non c'è nessun vantaggio strategico
nel puntualizzarlo. Tutto ciò di cui avete bisogno è mostrare i veri numeri in un
confronto faccia a faccia, e la gente capirà che la loro percezione della situazione
non corrisponde alla realtà.</p><p>Questo consiglio non vale solo per problemi con chiare posizioni pro e contro.
Vale in ogni discussione dove c'è confusione, ma non è chiaro che la maggior parte
della gente consideri il problema in discussione un vero problema. Dopo un po', se siete
d'accordo che il problema non vale l'azione, potete vedere che ha fallito nell'ottenere
seguito (anche se ha generato molte email), potete semplicemente osservare pubblicamente
che non c'è seguito. Se l'effetto "minoranza rumorosa" ha lavorato, il vostro messaggio
sembrerà come un respiro di aria fresca. L'impressione della maggior parte della gente della
disussione fino a quel momento sarà stata in qualche modo confusa: "Huh, di sicuro sembra che
ci sia qualche grosso problema qui, perchè ci sono molti messaggi, ma non riesco a vedere succedere
nessun progresso". Spiegando come la forma della discussione la faccia apparire più turbolenta di
quando sia davvero, gli date retrospettivamente una nuova forma, in cui la gente può
rivedere la propria comprensione di cosa ne veniva fuori.</p></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="communications.html">Indietro</a> </td><td width="20%" align="center"><a accesskey="u" href="communications.html">Risali</a></td><td width="40%" align="right"> <a accesskey="n" href="difficult-people.html">Avanti</a></td></tr><tr><td width="40%" align="left" valign="top">Capitolo 6. Comunicazione </td><td width="20%" align="center"><a accesskey="h" href="index.html">Partenza</a></td><td width="40%" align="right" valign="top"> Gente Difficile</td></tr></table></div></body></html>
