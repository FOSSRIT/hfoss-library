<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml"><head><title>Chapter 4. சமூக மற்றும் அரசியல் உள்கட்டமைப்பு</title><meta name="generator" content="DocBook XSL Stylesheets V1.76.1"/></head><body><div class="chapter" title="Chapter 4. சமூக மற்றும் அரசியல் உள்கட்டமைப்பு"><div class="titlepage"><div><div><h1 class="title"><a id="social-infrastructure"/>Chapter 4. சமூக மற்றும் அரசியல் உள்கட்டமைப்பு</h1></div></div></div><div class="simplesect"><div class="titlepage"/><p>கட்டற்ற மென்பொருள் குறித்து, பலரும் முதலில் கேட்கும் சில கேள்விகள், “இது எவ்வாறு 
வேலைசெய்கிறது? ஒரு திட்டத்தை தொடர்ந்து நடத்த உந்துசக்தியாக இருப்பது எது? முடிவுகளை யார் 
எடுக்கிறார்கள்?” என்பவையே. தகுதிக்கேற்ற மரியாதை, ஒத்துழைப்பு உணர்வு, நிரலின் தரம் ஆகியவை ]குறித்த சாந்தமான மறுமொழிகள் திருப்தியை தருவதில்லை. உண்மை என்னவெனில், இவை எளிதான
கேள்விகள் அல்ல. திறமை, தகுதி, ஒத்துழைப்பு, நிரலின் தரம் ஆகியவற்றிற்கு முக்கிய பங்கு உள்ளதெனினும், 
ஒவ்வொரு நாளும் திட்டங்கள் எப்படி நடத்தப்படுகின்றன என்பது பற்றி, இவை மிக குறைவாகவே 
விளக்குகின்றன. முரண்பாடுகளை களைவதெப்படி என விவரிப்பதில்லை.</p><p>இந்த அத்தியாயத்தில், பல வெற்றிகரமான திட்டங்களை கட்டமைக்க காரணமாக இருந்த 
பொதுவான  அச்சாணிகளைப்பற்றி காணலாம். இங்கே வெற்றிகரமான திட்டத்தின் வரையறை, தொழில்நுட்ப 
தரத்தில் மட்டுமல்லாமல், ஆரோக்கியமான செயல்பாட்டிற்கும், தொடர்ந்து உயிர்ப்புடன் இருப்பதையும் 
உள்ளடக்கியது. ஆரோக்கியமான செயல்பாடு என்பது, நிரலில் புதிய பங்களிப்புகளையும், புதிய 
உருவாக்குநர்களையும், இயங்கிவரும் திட்டத்தில் எவ்வாறு உள்ளடக்குவது என்பதிலும், வழுக்கள் குறித்த 
புகார்களின் மீது விரைவாக பதிலளிப்பதிலும் தான் இருக்கிறது. தொடர்ந்து உயிர்ப்புடன் இருப்பதென்பது, ஒரு 
திட்டம் எந்தவொரு தனிமனித பங்களிப்புகளின் மீதும், ஆதரவின் மீதும் சார்ந்திராமல் 
இருப்பதாகும்—ஒரு திட்டத்தை துவங்கும்பொழுது இருந்த உருவாக்குநர்கள் அனைவரும் வேறு 
திட்டங்களுக்கு சென்றபிறகும், திட்டம் தொடர்ந்தால், அது உயிர்ப்புடன் இருக்கிறது என பொருள் 
கொள்ளலாம். தொழில்நுட்ப ரீதியில் வெற்றியடைவது மிக கடினமானதல்ல. ஆனால்,  வலுவான உருவாக்குநர் 
குழுவும், சமூக அடித்தளமும் இல்லையெனில், ஆரம்பகால வெற்றிக்குப்பின்னும், அல்லது கவனத்தை ஈர்க்கும் 
பங்களிப்பாளர்கள் பிரிந்து சென்ற பின்னும்,  ஒரு திட்டத்தின் வளர்ச்சியை சமாளிப்பது சிரமமாக 
இருக்கலாம்.</p><p>இந்த முறையில் வெற்றியடைய பல வழிகள் உள்ளன. சில குழுக்கள், விவாதங்களுக்கு 
தீர்வுகாணவும், புதிய உருவாக்குநர்களை அழைக்கவும், விடுவிக்கவும், புதிய அம்சங்களை திட்டமிடவும் 
முறையான கட்டமைப்பை உள்ளடக்கி செயல்படுகின்றன. மற்ற குழுக்கள், சாதாரண கட்டமைப்பை 
உள்ளடக்கியதோடு, சுய கட்டுப்பாட்டையும், நேர்மையான சூழலையும் உருவாக்கி, குழுவினரின் நம்பிக்கையைப் 
பெற்ற கட்டுப்பாட்டு கட்டமைப்பை நடைமுறைப்படுத்துகின்றன. இருவழிகளும் ஒரே பலனைத்தருகின்றன: 
பங்களிக்கும் அனைவராலும் புரிந்துகொள்ளப்பட்ட, பழக்கவழக்கங்கள் மற்றும் செயல்முறைகளின் ஆதரவு பெற்ற, 
நிறுவன நிரந்தரத்தன்மையை அளிக்கின்றன. இந்த அம்சங்கள், மத்தியில் நிர்வகிக்கப்படும் குழுக்களை விட, 
சுய ஒருங்கிணைப்பு குழுக்களுக்கு மிகவும் முக்கியமானதாகும். ஏனெனில், சில அழுகிய ஆப்பிள்கள், ஒரு முழு 
கூடையையும் கெடுத்துவிடும் தன்மையுடையது என, சுய ஒருங்கிணைப்பு குழுவினர், சில காலத்திற்காவது 
நினைவில் கொண்டிருப்பர்.</p><div class="sect1" title="பிரியூன்றுமை"><div class="titlepage"><div><div><h1 class="title"><a id="forkability"/>பிரியூன்றுமை</h1></div></div></div><p>ஒரு கட்டற்ற மென்பொருள் திட்டத்தில், நிரலர்களை ஒன்றிணைத்து, தேவையான 
பொழுது சமரசம் செய்துகொள்ளவும் இணங்கவைக்கும், ஒரு தவிர்க்க முடியாத காரணியாக, 
<em class="firstterm">பிரியூன்றுமை</em> விளங்குகிறது. எந்தவொரு தனிநபராலும், நிரலின் நகலையெடுத்து, 
அதிலிருந்து ஒரு போட்டி திட்டத்தை உருவாக்கும் திறன் பிரியூன்றுமை எனப்படுகிறது. இப்போட்டித்திட்டம் 
<em class="firstterm"> பிரியூன்று</em> என்று அழைக்கப்படுகிறது. இதில் ஒரு முரண்பாடான விடயம் 
என்னவெனில், கட்டற்ற மென்பொருட்களில், பிரியூன்றுகளை உருவாக்குவதற்கான 
<span class="emphasis"><em>சாத்தியமே</em></span>, உண்மையான பிரியூன்றுகளைவிட வலுவான சக்தியாகும். கட்டற்ற 
மென்பொருட்களில் பிரியூன்றுகள் மிக அரிதாகவே காணப்படுகின்றன. ஒரு பிரியூன்று, திட்டத்திலுள்ள 
அனைவருக்கும் பாதகமாக அமைவதால், (அதற்கான காரணிகள் <a class="xref" href="ch08s06.html" title="Forks">the section called “Forks”</a>
<span>இங்கே<a class="xref" href="ch08.html" title="Chapter 8. Managing Volunteers">Chapter 8, <em>Managing Volunteers</em></a></span> 
விவரிக்கப்பட்டுள்ளன), ஒரு பிரியூன்றுதலின் அபாயம் அதிகரிக்கும்பொழுது, அதை தவிர்ப்பதற்காக, குழுவினர் 
சமரசத்திற்கு அதிகமாக இணங்குகின்றனர்.</p><p>கட்டற்ற மென்பொருள் திட்டங்களில், உண்மையான சர்வாதிகாரிகள் இல்லாமல் 
இருப்பதற்கு, பிரியூன்றுகளுக்கான சாத்தியமே காரணமாகும். கட்டற்ற மென்பொருள் திட்டங்களில் சிலரை, 
சர்வாதிகாரி அல்லது கொடுங்கோலன் என அழைப்பதை பரவலாக கேள்வியுற்றோருக்கு, இக்கூற்று ஆச்சரியமாக 
இருக்கலாம். ஆனால், இங்கே குறிப்பிடப்படும் கொடுங்கோன்மை, அந்த சொல்லின் பாரம்பரிய 
பொருளிலிருந்து சற்று மாறுபடுகிறது. இதை புரிந்துகொள்ள, இரு நாடுகளை உதாரணமாக 
எடுத்துக்கொள்ளலாம். முதலாவது நாட்டில், அரசன் என்ன செய்தாலும், மக்கள் அவனோடு இருக்கவேண்டிய 
கட்டாயத்தில் இருக்கின்றனர். இரண்டாவது நாட்டில், எந்தவொரு தருணத்திலும், அந்நாட்டை பிரதியெடுத்து, 
அப்பிரதியை, தங்கள் விருப்பபடி ஆண்டுகொள்ளும் திறன்பெற்ற மக்கள் இருக்கின்றனர். இதில் இரண்டாவது 
நாட்டு அரசரின் ஆட்சி, முதலாம் நாட்டு அரசரின் ஆட்சியிலிருந்து வேறுபட்டிருக்குமல்லவா? கட்டற்ற 
மென்பொருள் திட்டங்களை இரண்டாவது நாட்டிற்கு ஒப்பாக கருதலாம்.</p><p>இதனாலேயே, முறையாக மக்களாட்சி பெற்ற அமைப்புகள் என அறிவிக்கப்படாத 
அமைப்புகள் கூட, சில முக்கியமான முடிவுகளையெடுக்க, மக்களாட்சி முறையை பின்பற்றுகின்றன. 
பிரதியெடுக்கும் திறன், பிரியூன்றுமையை குறிக்கிறது. பிரியூன்றுமை ஒருமித்த கருத்தை குறிக்கிறது. குழுவினர் 
அனைவரும், குறைகூறும் மனப்பான்மையின்றி, வஞ்சகநோக்கமின்றி, தங்கள் விருப்பத்துடன், ஒரு தனிநபரை 
சர்வாதிகாரியாக (பிரபலமான எடுத்துக்காட்டாக, லினக்ஸ் கரு உருவாக்கத்தில் லினஸ் டார்வால்ட்ஸ்) 
<span class="emphasis"><em>தேர்ந்தெடுக்கலாம்</em></span>. இந்த சர்வாதிகாரிக்கு திட்டத்தின் மீது எந்தவொரு விசேஷ 
பிடிப்பும் இல்லை. நிரலின் மாற்றங்கள் குறித்தும், அதன் பயன்பாடுகள் குறித்தும் முடிவெடுக்கும் சக்தியை, 
கட்டற்ற மென்பொருள் உரிமங்கள், அனைவருக்கும் சமமாக வழங்கியிருப்பதே அதன் முக்கிய அம்சம் ஆகும். 
ஒருவேளை சர்வாதிகாரி, தொடர்ந்து மோசமான முடிவுகளை எடுத்துவந்தால், அது குழுவினரிடையே 
அதிருப்தியை ஏற்படுத்தும். அதைத்தொடர்ந்து ஒரு கிளர்ச்சி ஏற்பட்டு, திட்டம் பிரியூன்றப்படலாம். 
சர்வாதிகாரிகள் முதலில் சமரசத்தை நாடுவதால், இதுபோன்ற நிகழ்வுகள் அரிதாகின்றன. </p><p>திட்டத்தின் மீது, ஒருவர் செலுத்தும் அதிகாரத்திற்கு, பிரியூன்றுமை ஒரு உச்சவரம்பை 
விதிப்பதாலேயே, திட்டங்களை வழிநடத்துவதில் முக்கியமான வேறுபாடுகள் ஏதுமில்லை எனப்பொருள்கொள்ள 
முடியாது. வேறுவழிகள் ஏதும் இல்லாதபொழுது மட்டுமே திட்டத்தை பிரியூன்றவேண்டும். ஒவ்வொரு முடிவிற்கும் 
பிரியூன்றுமை குறித்த கேள்வியில் வந்து நிற்பது விரும்பத்தக்கதல்ல. மேலும், குழுவினரை அது 
சலிப்பூட்டுவதோடு, தங்கள் பணியை செய்வதற்கான ஆற்றலையும் உறிஞ்சியெடுத்துவிடும். அடுத்துவரும் இரு 
பகுதிகளில், பெரும்பாலான முடிவுகளை சுமூகமாக எடுக்கவல்ல, இருவேறு முறைகளைப்பற்றி ஆய்ந்தறியலாம். 
இவ்விருமுறைகளும் நடைமுறைப்பழக்கங்களின் எதிரெதிர் எல்லைகளாகக்கொள்ளலாம். பெரும்பாலான 
திட்டங்கள் இவையிரண்டிற்கும் இடைப்பட்ட நிலையிலிருக்கின்றன.</p></div></div><div class="sect1" title="இரக்கமுள்ள சர்வாதிகாரிகள்"><div class="titlepage"><div><div><h1 class="title"><a id="benevolent-dictator"/>இரக்கமுள்ள சர்வாதிகாரிகள்</h1></div></div></div><a id="benevolant-dictator"/><p>இந்த <em class="firstterm">இரக்கமுள்ள சர்வாதிகாரி</em> முறையின் பெயருக்கேற்ப, 
இறுதி முடிவு எடுக்கும் பொருப்பு, தனது ஆளுமை மற்றும் அனுபவத்தின் மூலம், இப்பொருப்பை சாமர்த்தியமாக 
கையாளும் ஒருவரிடம் மட்டுமே இருக்கும். </p><p>“இரக்கமுள்ள சர்வாதிகாரி" என்ற பதம் பெருமளவில் பயன்படுத்தப்பட்டாலும், இந்த 
பொறுப்பினை வகிப்பவர்கள், அந்த சமூகத்தால் அங்கீகரிக்கப்பட்ட நடுவர்களாகவோ, நீதிபதிகளாகவோ தான் 
இருக்கின்றனர். இந்த இரக்கமுள்ள சர்வாதிகாரிகள், எல்லா முடிவுகளையும் தாங்களாகவே எடுப்பதில்லை. 
பெரும்பான்மையான முடிவுகளைக்கூட இவர்கள் தீர்மானிப்பதில்லை. ஒரு திட்டத்தின் அனைத்து பிரிவுகளிலும், 
எப்பொழுதும் சிறந்த முடிவுகளையே எடுக்கத்தேவையான எல்லா நிபுணத்துவமும், தனியொருவரிடம் இருப்பது 
சாத்தியமல்ல. மேலும், திட்டத்தின் பாதை குறித்த முடிவுகளில், தங்களுடைய செல்வாக்கு இல்லையெனில் 
தரமான உருவாக்குநர்கள் திட்டத்தில் நீடிக்கமாட்டார்கள். இதனால், இரக்கமுள்ள சர்வாதிகாரிகள், பொதுவாக 
அதிக ஆதிக்கம் செலுத்துவதில்லை. மாறாக, விடயங்களை அதன் போக்கிலேயே, விவாதங்களின் மூலமும், 
பரிசோதனைகளின் வாயிலாகவும்,  சரிசெய்கின்றனர். இவ்விவாதங்களில் தாமும், ஒரு சாதாரண நிரலராகவே 
பங்கேற்பதுடன், அத்துறை சார்ந்த நிபுணர்களிடம் முடிவெடுக்கும் பொருப்பை அளிக்கின்றனர். இப்படிகளின் 
மூலம் எந்தவொரு முடிவையும் எட்டமுடியாது என்றும், நிரலாக்கம் தொடர்ந்து நடைபெறவேண்டும் என்பதற்காக, 
குழுவினரில் பெரும்பான்மையானோர், முடிவை நோக்கி திட்டத்தை, தான் , வழிநடத்திச்செல்லவேண்டும் என 
<span class="emphasis"><em>விரும்புகின்றனர்</em></span> என்றும்,  திட்டவட்டமாக தெரிந்தபின்னரே, இந்த இரக்கமுள்ள 
சர்வாதிகாரிகள் ஒரு தீர்மானத்திற்கு வருகின்றனர். அதிகாரத்தின் மூலம் முடிவுகளை எடுக்க தயங்குவதே, இந்த 
சர்வாதிகாரிகளில் பலரிடம் காணப்படும் சிறப்பம்சமாகும். இவர்கள், இந்த பொறுப்பை நீண்டகாலம் வகிப்பதற்கு 
முக்கிய காரணமும் இதுவேயாகும்.</p><div class="sect2" title="யாரால் நல்ல இரக்கமுள்ள சர்வாதிகாரியாக இருக்கமுடியும்?"><div class="titlepage"><div><div><h2 class="title"><a id="benevolent-dictator-qualifications"/>யாரால் நல்ல இரக்கமுள்ள சர்வாதிகாரியாக இருக்கமுடியும்?</h2></div></div></div><a id="benevolant-dictator-qualifications"/><p> ஒரு இரக்கமுள்ள சர்வாதிகாரிக்கு பல முக்கிய குணங்கள் இருக்கவேண்டும். 
முதலாவதாக, திட்டத்தின் மீது தனக்குரிய செல்வாக்கு குறித்து நன்றாக அறிந்திருக்கவேண்டும். இதனால், 
அவர்களுக்கு சுய கட்டுப்பாடு வருகிறது. குழுவினர், தங்கள் கருத்து வேறுபாடுகளை முன்வைப்பதில் எந்த 
பயனுமில்லை என எண்ணுமளவிற்கு, ஒரு விவாதத்தின் துவக்கத்திலேயே, திட்டவட்டமாக கருத்துக்களையும், 
முடிவுகளையும் எவரும் முன்வைக்கக்கூடாது. தங்கள் கருத்துக்களை, முட்டாள்தனமான கருத்துக்களைக்கூட, 
சுதந்திரமாக பகிர்ந்துகொள்ள முடியவேண்டும். சில நேரங்களில், இரக்கமுள்ள சர்வாதிகாரியும் சில 
முட்டாள்தனமான கருத்துக்களை பதிவுசெய்வதை தவிர்க்க முடியாது. ஆகையால்,  குழுவிலிருக்கும் ஒருவர், 
ஒரு தவறான முடிவெடுக்கும்பொழுது, அதை அடையாளம்கண்டு ஒப்புக்கொள்ளும் குணம் இந்த 
பொருப்பிலிருக்கும் நபருக்கு இருக்கவேண்டும். <span class="emphasis"><em>எந்தவொரு</em></span> நல்ல நிரலருக்கும், 
அதிலும் ஒரு திட்டத்தில் நீண்டநாள் பங்கேற்றிருக்கும் நிரலருக்கு இக்குணமிருப்பது அவசியம். இதில் ஒரு 
வித்தியாசம் என்னவென்றால், இந்த இரக்கமுள்ள சர்வாதிகாரி, தனது நம்பகத்தன்மைக்கு ஊறு 
விளைவதைப்பற்றி கவலைப்படாமல், அவ்வப்போது சில முட்டாள்தனமான கருத்துக்களை முன்வைக்கலாம். 
ஆனால், அதிக அனுபவமில்லாத நிரலர்களுக்கு, தங்கள் கருத்துக்கள் மீதான விமர்சனத்தை எண்ணி, அவற்றை 
வெளிப்படுத்த தயக்கமிருக்கலாம். ஆகையால், இரக்கமுள்ள சர்வாதிகாரி, தனது விமர்சனங்களையும், 
மாற்றுகருத்துக்களையும் முன்வைக்கும்பொழுது, தொழில்நுட்ப ரீதியாகவும், உளவியல் ரீதியாகவும் அவை 
ஏற்படுத்தக்கூடிய தாக்கங்களைக்குறித்து ஆழ்ந்து சிந்திக்கவேண்டும்.</p><p>இந்த இரக்கமுள்ள சர்வாதிகாரி, தன் குழுவிலுள்ள அனைவரைவிடவும் அதிக 
நுட்பத்திறன் கொண்டவராக, இருக்கவேண்டிய <span class="emphasis"><em>அவசியமில்லை.</em></span> தன்னிச்சையாக 
நிரலில் வேலை செய்யும் திறன் கொண்டவராகவும், எந்தவொரு மாற்றத்தை பற்றி நன்கு 
புரிந்துகொண்டவராகவும், அதன் மீது தன் கருத்திடக்கூடியவராகவும் இருக்கவேண்டியது 
<span class="emphasis"><em>அவசியம்</em></span>. இந்த இரக்கமுள்ள சர்வாதிகாரி என்ற பொருப்பு, அதீத நிரலாக்க 
திறன் மூலம் பெறக்கூடியதோ, தக்கவைத்துக்கொள்ளக்கூடியதோ அல்ல. ஆனால், அனுபவமும், 
திட்டத்தைக்குறித்த அறிவும் அவசியம். நல்ல திட்டத்தை கொடுக்கக்கூடியவராக இருக்கவேண்டும் என்பதில்லை. ஆனால், நல்ல திட்டம் யாரிடமிருந்து வந்தாலும், அதை கண்டறிந்து அங்கீகரிக்கக்கூடியவராக 
இருக்கவேண்டும்.</p><p>பொதுவாக, ஒரு திட்டத்தின் நிறுவுனரே, அதன் இரக்கமுள்ள சர்வாதிகாரியாகவும் 
இருக்கின்றனர். நுட்பத்திறன், பிறரை தன் திட்டத்தில் ஈடுபடுத்திக்கொள்ளும் திறன், போன்ற ஒரு திட்டத்தை 
வெற்றிகரமாகத் துவங்க தேவையான பண்புகள் தான் ஒரு இரக்கமுள்ள சர்வாதிகாரிக்கும் தேவைப்படுகின்றன. 
திட்டத்தின் நிறுவுனருக்கு, குழுவினரிடையே இயல்பாக ஒரு மூப்பும் கிடைத்துவிடுகிறது. இதனால், இந்த 
சர்வாதிகாரப்பாதை, ஒரு தடைகள் குறைவாக உள்ள பாதையாக அனைவருக்கும் தெரிகிறது.</p><p>பிரியூன்றுமை என்பது இருவழிப்பாதை என்பதையும் நாம் நினைவில் கொள்ளவேண்டும். 
குழுவின் பிற உறுப்பினர்களைப்போலவே, இரக்கமுள்ள சர்வாதிகாரியும் ஒரு திட்டத்தை பிரியூன்றலாம். சில 
சமயங்களில், திட்டத்தின் போக்கு குறித்து, தனது விருப்பமும், குழுவில் பெரும்பான்மையானோரின் விருப்பமும் 
வேறுபட்டிருக்கும் பொழுது, சில இரக்கமுள்ள சர்வாதிகாரிகள் சில திட்டங்களை பிரியூன்றியுள்ளனர். 
பிரியூன்றுமையின் காரணமாக, ஒரு முறைமையின் நிர்வாக சிறப்புரிமைகளை இரக்கமுள்ள சர்வாதிகாரி 
பெற்றிருக்கிறாரா என்பது ஒரு பொருட்டாக அமைவதில்லை. வழங்கியின் மீதான அதிகாரமே, 
இறுதியானதென்று சிலர் எண்ணுகின்றனர். ஆனால் உண்மையில் இது பொருத்தமானதன்று. திட்டத்தின் நிரல் 
களஞ்சியம் இருக்கும் ஒரு வழங்கியில், உறுப்பினர்களின் கடவுச்சொற்களை சேர்க்கவோ, நீக்கவோ இருக்கும் 
அதிகாரம், அந்த வழங்கியிலுள்ள நிரல் நகலுக்கு மட்டுமே பொருந்தும். தொடர்ந்து இந்த அதிகாரத்தை 
தவறாக பயன்படுத்தும்பொழுது, இரக்கமுள்ள சர்வாதிகாரியோ, அல்லது பிற உறுப்பினர்களோ, திட்டத்தின் 
நிரலாக்கத்தை வேறொரு வழங்கிக்கு எடுத்துச்செல்கின்றனர்.</p></div><p>உங்கள் திட்டத்திற்க்கு ஒரு இரக்கமுள்ள சர்வாதிகாரியின் அவசியம் இருக்கிறதா, அல்லது, 
வேறு சில குறைந்த மையப்படுத்தப்பட்ட அமைப்புகளே போதுமானதா என்பது, இந்த இரக்கமுள்ள 
சர்வாதிகாரியின் பாத்திரத்தை யார் ஏற்கிறார்கள் என்பதை பொருத்தது. இரக்கமுள்ள சர்வாதிகாரியாக யார் 
இருக்கவேண்டுமென்பது குழுவினர் அனைவருக்கும் தெளிவாக தெரியும்பொழுது, நாம் அவ்வழியிலேயே 
தொடரலாம். ஆனால், இரக்கமுள்ள சர்வாதிகாரிக்கான வேட்பாளர்கள் யாரென தெளிவாக 
தெரியவில்லையென்றால், அத்திட்டம், அடுத்த பகுதியில் விவரிக்கப்பட்டுள்ளது போல, பரவலாக்கப்பட்ட 
முடிவெடுக்கும் முறைமையை பின்பற்றவேண்டும் என்பது ஒரு பொதுவிதி.</p></div></div></body></html>
