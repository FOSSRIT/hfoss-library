<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml"><head><title>Rozdział 8. Zarządzanie ochotnikami</title><meta name="generator" content="DocBook XSL Stylesheets V1.76.1"/></head><body><div class="chapter" title="Rozdział 8. Zarządzanie ochotnikami"><div class="titlepage"><div><div><h1 class="title"><a id="managing-volunteers"/>Rozdział 8. Zarządzanie ochotnikami</h1></div></div></div><div class="simplesect"><div class="titlepage"/><p>Osiąganie konsensu co do potrzeb projektu oraz doprowadzanie do 
wspólnej pracy nad ich zaspokajaniem wymaga więcej niż tylko świetnej 
atmosfery i braku oczywistej dysfunkcji. Wymaga to jednej lub kilku 
osób świadomie zarządzających wszystkimi zaangażowanymi ludźmi. 
Zarządzanie ochotnikami nie jest może technicznym rzemiosłem w takim 
sensie jak programowanie komputera, ale jest rzemiosłem w tym sensie, 
że można je ulepszać przez naukę i praktykę.</p><p>Ten rozdział jest zbiorem specyficznych technik zarządzania 
ochotnikami. Czerpie on, zapewne mocniej niż poprzednie rozdziały, z 
doświadczeń projektu Subversion jako studium przypadku, po części 
dlatego, że pracowałem nad nim w trakcie pisania tej książki i miałem 
wszystkie pierwotne źródła pod ręką, a częściowo dlatego, że bardziej 
akceptowalne jest wrzucanie kamyków krytyki do własnego ogródka niż do 
cudzych. Jednak widziałem też w rozmaitych innych projektach zalety 
stosowania - oraz konsekwencje nie stosowania - podanych poniżej 
zaleceń; tam, gdzie będzie politycznie możliwe przedstawienie 
przykładów z niektórych tych projektów, uczynię to.</p><p>Skoro już mowa o polityce, to warto w tym miejscu spojrzeć z 
bliska na to wieloznaczne słowo. Wielu inżynierów lubi myśleć, że 
politykowanie to coś, co robią inni. "<span class="emphasis"><em>Ja</em></span> tylko 
dbam o dobro projektu, a <span class="emphasis"><em>on</em></span> uprawia politykę." 
Wydaje mi się, że ta niechęć do polityki (lub tego, co się uważa za 
politykę) jest szczególnie silna wśród inżynierów, ponieważ wierzą oni, 
że niektóre rozwiązania są obiektywnie lepsze niż inne. Jeśli więc ktoś 
działa z pobudek, które wyglądają na pozamerytoryczne - na przykład 
dbanie o swoją pozycję, zmniejszanie cudzego wpływu, wyraźne paktowanie 
lub unikanie ranienia cudzych uczuć - inni uczestnicy projektu mogą się 
poczuć poirytowani. Naturalnie to rzadko powstrzymuje ich przed 
zachowywaniem się w ten sam sposób, gdy chodzi o ich własne żywotne 
interesy.</p><p>Jeżeli uważasz "politykowanie" za coś wstrętnego i masz nadzieję, 
że utrzymasz swój projekt z dala od tego, to lepiej od razu daj sobie 
spokój. Polityka jest nieunikniona wszędzie tam, gdzie tylko ludzie 
muszą razem zarządzać wspólnymi zasobami. Jest absolutnie racjonalne, 
że jednym z czynników wpływających na proces decyzyjny każdego z 
uczestników jest kwestia jak dane wydarzenie może wpłynąć na jego 
przyszłe wpływy w projekcie. Ostatecznie jeśli wierzysz w swoje 
przekonania i umiejętności, jak czyni to większość programistów, to 
potencjalna utrata wpływu musi być uważana za - w pewnym sensie - 
rezultat techniczny. Podobne rozumowanie tyczy się też innych zachowań, 
które z wierzchu mogą się wydawać "czystą" polityką. W rzeczywistości 
coś takiego jak czysta polityka w ogóle nie istnieje: przede wszystkim 
dokładnie z tego powodu, że wydarzenia mają wielorakie konsekwencje w 
realnym świecie i ludzie stają się ich politycznie świadomi. Polityka 
to w końcu zwyczajne uznanie faktu, że trzeba brać pod uwagę 
<span class="emphasis"><em>wszystkie</em></span> konsekwencje danej decyzji. Jeśli 
decyzja taka prowadzi do stanu, który większość uczestników uważa za 
technicznie satysfakcjonujący, ale wymaga zmian w relacjach władzy, 
która pozostawi najważniejsze osoby w poczuciu izolacji, to to drugie 
jest równie istotne jak to pierwsze. Ignorowanie tego nie jest 
wielkoduszne tylko krótkowzroczne.</p><p>Czytając więc poniższe rady i pracując w swoim projekcie 
pamiętaj, że <span class="emphasis"><em>nikt</em></span> nie jest ponad polityką. 
Sprawianie wrażenia, że jest się ponad nią, jest jedynie szczególną 
strategią polityczną, czasem bardzo użyteczną, ale nigdy nie jest to 
prawda. Polityka to po prostu to, co zachodzi gdy ludzie się nie 
zgadzają, a projekty, które odnoszą sukcesy, to te, które wykorzystują 
mechanizmy polityczne do konstruktywnego załatwiania problemów.</p></div><div class="sect1" title="Najlepsze wykorzystywanie ochotników"><div class="titlepage"><div><div><h1 class="title"><a id="volunteers"/>Najlepsze wykorzystywanie ochotników</h1></div></div></div><p>Dlaczego ochotnicy pracują nad projektami wolnego oprogramowania?
<sup>[<a id="idp8658640" href="#ftn.idp8658640" class="footnote">23</a>]</sup></p><p>Gdy się ich o to zapyta, wielu ochotników twierdzi, że robi to, bo 
chce tworzyć dobre oprogramowanie lub mieć osobisty udział w naprawianiu
błędów, które im przeszkadzają. Ale to zwykle nie jest cała prawda. W 
końcu czy potrafilibyście sobie wyobrazić sobie kogoś, kto pozostaje w 
projekcie nawet jeśli nikt nigdy ani słowem nie docenił jego pracy ani 
nie wysłuchał jego głosu w dyskusji? Oczywiście, że nie. Jest jasne, że 
ludzie poświęcają czas na wolne oprogramowanie z powodów wykraczających 
poza abstrakcyjną chęć tworzenia dobrego kodu. Rozumienie rzeczywistych 
motywacji ochotników pomoże ci tak zorganizować projekt, aby ich 
przyciągać i utrzymywać. Pragnienie tworzenia dobrych programów może 
być jedną z tych motywacji, wraz z wyzwaniami i edukacyjną wartością 
pracy nad trudnymi problemami. Ale ludzie mają też wbudowaną potrzebę 
współpracy z innymi ludźmi oraz wyrażania i zdobywania szacunku poprzez 
wspólne działania. Grupy zaangażowane we współpracę muszą wytworzyć 
takie normy zachowania, które zapewniają zdobywanie i utrzymywanie 
statusu w wyniku działań, które pomagają w osiąganiu celów grupy.</p><p>Te normy nie zawsze powstają same z siebie. Na przykład w 
niektórych projektach - doświadczeni twórcy otwartego oprogramowania 
potrafią prawdopodobnie bez zastanowienia wskazać kilka z nich - ludzie
najwyraźniej czują, że podnoszą swój status pisząc często i obszernie.
Nie dochodzą do tego wniosku przez przypadek; dochodzą do tego ponieważ
są nagradzani szacunkiem za wysuwanie długiej i rozbudowanej 
argumentacji, niezależnie od tego, czy to faktycznie w czymś pomaga. 
Oto niektóre techniki tworzenia atmosfery, w której działania mające na 
celu zdobywanie szacunku są jednocześnie konstruktywne.</p><div class="sect2" title="Delegacja"><div class="titlepage"><div><div><h2 class="title"><a id="delegation"/>Delegacja</h2></div></div></div><p>Delegacja nie jest jedynie sposobem rozdzielania zadań; to także
narzędzie polityczne i społeczne. Kiedy prosisz kogoś o zrobienie 
czegoś, zastanów się nad wszelkimi tego skutkami. Najbardziej 
oczywistym skutkiem jest to, że jeśli się zgodzi, to on się tym zajmuje, 
a nie ty. Ale jednocześnie otrzymuje komunikat o twoim zaufaniu, że 
wykona to zadanie. Ponadto, jeśli przekazałeś tę prośbę na forum 
publicznym, to wie również, że inni członkowie grupy także dowiedzieli 
się o tym, że mu zaufałeś. Może też odczuwać pewną presję żeby się 
zgodzić, co oznacza, że musisz pytać w taki sposób, aby pozwolić mu 
łagodnie odmówić jeśli naprawdę nie chce tego zrobić. Jeśli zadanie 
wymaga koordynacji z innymi uczestnikami projektu, to w praktyce 
proponujesz, aby zwiększył swoje zaangażowanie, stworzył więzy, które w 
innym wypadku mogłyby wcale nie powstać, i zapewne stał się autorytetem 
w jakiejś części projektu. To dodatkowe zaangażowanie może go zniechęcić 
lub sprawić, że w wyniku ogólnego wzrostu poczucia zaangażowania stanie 
się bardziej aktywny także w innych sprawach.</p><p>Z powodu wszystkich tych efektów często jest sens poprosić kogoś
innego, aby coś zrobił, nawet jeśli wiesz, że sam zrobiłbyś to szybciej 
lub lepiej. Oczywiście czasem jest na to także ścisły argument związany 
z wydajnością ekonomiczną: prawdopodobnie koszt skorzystania z okazji do 
wykonania tego samodzielnie byłby zbyt wysoki - może być do zrobienia 
coś jeszcze ważniejszego, czym mógłbyś się zająć w tym czasie. Ale nawet 
kiedy ten argument nie wchodzi w grę, to <span class="emphasis"><em>i tak</em></span> 
możesz zechcieć poprosić kogoś innego o zajęcie się tym zadaniem, 
ponieważ na dłuższą metę chcesz wciągnąć tę osobę głębiej w projekt, 
nawet jeśli oznacza to poświęcenia na początku dodatkowego czasu na 
opiekowanie się nim. Sprawdza się także technika odwrotna: jeśli czasem
zgodzisz się wziąć za pracę, na którą ktoś inny nie ma ochoty lub czasu,
to uzyskasz jego dobrą wolę oraz szacunek. Delegacja i zastępstwo nie
ograniczają się tylko do wykonywania konkretnych zadań; służą także do
zachęcania ludzi do silniejszego zaangażowania się w projekt.</p><div class="sect3" title="Wyraźnie odróżniaj prośby od wyznaczania"><div class="titlepage"><div><div><h3 class="title"><a id="delegation-assignment"/>Wyraźnie odróżniaj prośby od wyznaczania</h3></div></div></div><p>Czasem można słusznie oczekiwać, że dana osoba zgodzi się przyjąć
zadanie. Na przykład jeśli ktoś wprowadził do kodu błąd lub nadesłał 
kod, który jest w oczywisty sposób niezgodny z zasadami projektu, to 
wystarczy wskazać problem i odtąd zachowywać się tak, jakbyś zakładał, 
że ta osoba się nim zajmie. Ale są też inne sytuacje, w których wcale 
nie jest jasne, czy masz prawo oczekiwać działania. Ta osoba może zrobić
to, o co prosisz, albo nie. Ponieważ nikt nie lubi być lekceważony, to
musisz uważać na różnicę między tymi dwoma typami sytuacji i odpowiednio
wyrażać swoje oczekiwania.</p><p>
Rzeczą, która niemal zawsze wzbudza u ludzi natychmiastową irytację, 
jest prośba o wykonanie czegoś wyrażona w taki sposób, jakbyś uważał, że 
należy to do czyichś obowiązków, podczas gdy ta osoba wcale tak nie 
myśli. Na przykład przypisanie komuś obsługi zgłoszeń jest szczególnie 
podatnym gruntem dla tego rodzaju zadrażnień. Uczestnicy projektu zwykle
wiedzą, kto jest w danej dziedzinie ekspertem, więc gdy napływa 
zgłoszenie błędu, to jest najczęściej jedna lub dwie osoby, o których
wszyscy wiedzą, że zapewne szybko to naprawi. Jeśli jednak przydzielisz 
jednej z tych osób zadanie bez jej uprzedniej zgody, to może się poczuć 
postawiona w niewygodnej pozycji. Odczuwa wówczas nacisk związany z 
oczekiwaniami, ale może też mieć wrażenie, że jest w efekcie ukarana za 
swoje umiejętności. W końcu umiejętności zdobywa się przez naprawianie 
błędów, więc może ktoś inny by się tym zajął! (Zauważ, że systemy 
śledzenia zgłoszeń, które automatycznie przypisują zgłoszenia konkretnym 
osobom na podstawie informacji w raporcie błędu, są mniej podatne na 
wywoływanie urazów, bo wszyscy wiedzą, że to przypisanie nastąpiło w 
ramach automatycznego procesu i nie jest wskaźnikiem ludzkich 
oczekiwań.)</p><p>Chociaż byłoby miło rozdzielać zadania tak równo, jak to tylko 
możliwe, to w niektórych przypadkach zależy nam po prostu na tym, żeby
namówić osobę, która może naprawić błąd, aby zrobiła to jak najszybciej. 
Ponieważ nie można sobie pozwolić na stratę czasu, żeby za każdym razem
kontaktować się w sprawie takiego przydziału ("Czy mógłbyś spojrzeć na 
ten błąd?" "Tak." "W porządku, wobec tego przydzielam go tobie." 
"Dobrze."), powinieneś po prostu przydzielać zadania w formie prośby, 
nie wywierając presji. Praktycznie wszystkie systemy śledzenia zgłoszeń
umożliwiają dodanie komentarza do zlecenia. W takim komentarzu można
napisać coś w rodzaju:</p><div class="blockquote"><blockquote class="blockquote"><p>Przydzielam go tobie, jkowalski, ponieważ najlepiej znasz się 
   na tym kodzie. Nie miej jednak oporów przed odrzuceniem tego, jeśli
   nie masz czasu na to spojrzeć. (I daj mi znać jeśli nie chcesz 
   dostawać takich zadań w przyszłości.)</p></blockquote></div><p>To wyraźnie oddziela <span class="emphasis"><em>zgłoszenie</em></span> zlecenia od 
<span class="emphasis"><em>przyjęcia</em></span> tego zgłoszenia przez odbiorcę. W tym
wypadku publicznością jest nie tylko on, ale wszyscy: cała grupa widzi
publiczne potwierdzenie jego umiejętności, ale zarazem jest jasne, że 
ma on prawo przyjąć lub odmówić przyjęcia tego obowiązku.</p></div><div class="sect3" title="Pilnuj swojego delegata"><div class="titlepage"><div><div><h3 class="title"><a id="delegation-followup"/>Pilnuj swojego delegata</h3></div></div></div><p>Kiedy poprosisz kogoś o zrobienie czegoś, to pamiętaj o tym i 
pilnuj go, cokolwiek by się nie działo. Większość próśb zgłasza się na 
forach publicznych, zwykle mają one mniej więcej taką formę: "Czy możesz 
się zająć sprawą X? Tak czy owak daj nam znać; nie będzie problemu jeśli 
nie możesz, chcemy tylko wiedzieć." Możesz otrzymać na to odpowiedź lub 
nie. Jeśli dostaniesz odzew, a odpowiedź jest negatywna, to kółko się 
zamyka - musisz spróbować innej strategii poradzenia sobie z tym X. 
Jeśli odpowiedź jest pozytywna, to miej oko na rozwój sprawy i komentuj 
czy widzisz postępy, czy nie (każdy pracuje lepiej kiedy wie, że ktoś 
docenia jego pracę). Jeśli przez kilka dni nie otrzymujesz żadnej 
odpowiedzi, to zapytaj znowu lub wyślij wiadomość, że nie otrzymałeś 
odpowiedzi i szukasz kogoś innego do wykonania tego zadania. Albo zrób 
to sam, ale i tak upewnij się, że nie dostałeś odpowiedzi na swoje 
zapotrzebowanie.</p><p>Celem publicznego poinformowania o braku odpowiedzi 
<span class="emphasis"><em>nie</em></span> jest upokarzanie, powinieneś więc zadbać o 
takie sformułowanie twoich uwag, żeby nie sprawiały takiego wrażenia. 
Chodzi tylko o pokazanie, że zwracasz uwagę na to o co prosiłeś, i że 
odnotowałeś reakcję jaką na to otrzymałeś. To zwiększa szanse, że 
następnym razem ktoś się zgodzi, ponieważ ludzie spostrzegą (nawet jeśli 
tylko nieświadomie), że raczej zauważysz to co zrobią, ponieważ 
zauważyłeś znacznie drobniejszy fakt, że ktoś nie odpowiedział.</p></div><div class="sect3" title="Zwracaj uwagę kto jest zainteresowany"><div class="titlepage"><div><div><h3 class="title"><a id="delegation-interest"/>Zwracaj uwagę kto jest zainteresowany</h3></div></div></div><p>Inną rzeczą, która sprawia ludziom przyjemność, jest dostrzeganie 
ich zainteresowań - ogólnie mówiąc im więcej aspektów czyjejś osobowości 
zauważysz i zapamiętasz, tym bardziej komfortowo się ta osoba poczuje i 
tym chętniej będzie chciała pracować w grupach, do których należysz.
</p><p>Na przykład w projekcie Subversion pojawił się ostry podział 
między ludźmi, którzy chcieli ukończyć ostateczną wersję 1.0 (co 
faktycznie zrobiliśmy), a tymi, którzy chcieli przede wszystkim dodawać 
nowe funkcje i pracować nad interesującymi problemami, ale nie 
interesowało ich zanadto kiedy pojawi się wydanie 1.0. Żadne z tych 
stanowisk nie jest lepsze ani gorsze niż to drugie; to tylko dwa różne 
typy twórców i oba wykonują w projekcie wiele pracy. Ale natychmiast 
dowiedzieliśmy się jak ważne jest aby <span class="emphasis"><em>nie</em></span> zakładać, 
że wszyscy podzielają entuzjazm z pogoni za wersją 1.0. Media 
elektroniczne bywają bardzo zwodnicze: możesz odczuwać atmosferę 
wspólnego celu, gdy w rzeczywistości jest on podzielany tylko przez 
ludzi z którymi akurat rozmawiałeś, a pozostali mają zupełnie inne 
priorytety.</p><p>Im lepsze masz rozeznanie w tym, czego ludzie oczekują od 
projektu, tym bardziej efektywnie możesz ich o coś prosić. Nawet zwykłe 
okazanie zrozumienia czego chcą, bez wiązania tego z żadnymi prośbami,
jest użyteczne, ponieważ utwierdza każdego w przekonaniu, że nie jest 
jedynie kolejnym elementem jednolitej masy.</p></div></div><div class="sect2" title="Pochwały i krytyka"><div class="titlepage"><div><div><h2 class="title"><a id="praise-and-criticism"/>Pochwały i krytyka</h2></div></div></div><p>Pochwały i krytyka nie są przeciwieństwami; pod wieloma względami 
są do siebie bardzo podobne. Oba te zjawiska są przede wszystkim formami 
okazywania uwagi i są najbardziej efektywne, gdy odnoszą się raczej do 
konkretów niż gdy dotyczą ogółów. Oba powinny być stosowane w 
konkretnych celach. Oba może dotknąć inflacja: zbyt wiele zbyt częstych 
pochwał obniża ich wartość; to samo dotyczy krytykowania, chociaż w 
praktyce krytyka zwykle występuje w reakcji na coś i dlatego jest nieco 
bardziej odporna na dewaluację.</p><p>Istotną cechą kultury technicznej jest to, że szczegółowa, 
pozbawiona emocji krytyka jest często traktowana jako rodzaj pochwały 
(jak to zostało omówione w sekcji 
<a class="xref" href="ch06.html#rudeness" title="Recognizing Rudeness">„Recognizing Rudeness”</a><span>,
<a class="xref" href="ch06.html" title="Rozdział 6. Communications">Rozdział 6, <em>Communications</em></a></span>), ponieważ jest skutkiem 
uznania, że praca jej adresata jest warta czasu poświęconego na jej 
analizę. Aby jednak tak się stało, muszą być spełnione oba warunki: 
<span class="emphasis"><em>szczegółowość</em></span> i <span class="emphasis"><em>brak emocji</em></span>.
Na przykład jeśli ktoś wprowadzi do kodu niedbałą zmianę, to jest 
bezużyteczne (i wręcz szkodliwe) komentowanie tego słowami "To jest 
niedbałe". W końcu niedbałość jest charakterystyką 
<span class="emphasis"><em>osoby</em></span>, nie jej pracy, a jest istotne aby skupiać 
swoje reakcje właśnie na pracy. Znacznie bardziej efektywne jest 
opisanie wszystkiego, co jest złego w tej zmianie, taktownie i bez 
napastliwości. Jeśli to trzecia lub czwarta pod rząd niestaranna zmiana 
autorstwa tej samej osoby, to należy o tym napisać - nadal bez złości - 
na końcu swojej krytyki, aby dać znać, że została odnotowana taka 
prawidłowość.</p><p>Jeśli ktoś pod wpływem krytyki nie poprawia się, to rozwiązaniem 
nie jest silniejsza krytyka. Wyjściem dla grupy jest usunięcie tej osoby 
z pozycji niekompetencji w sposób, który minimalizuje urażenie uczuć tak
bardzo, jak to tylko możliwe; przykłady na to znajdziesz w sekcji
<a class="xref" href="ch08s03.html" title="Przekazywanie obowiązków">„Przekazywanie obowiązków”</a><span> dalej w tym 
rozdziale</span>. Taka sytuacja jest mimo wszystko rzadkością. 
Większość ludzi całkiem nieźle reaguje na krytykę, która jest konkretna,
szczegółowa i zawiera jasne (nawet jeśli nie wypowiedziane) oczekiwania 
na temat poprawy.</p><p>Pochwały oczywiście nie ranią niczyich uczuć, ale to nie znaczy, 
że powinny być stosowane mniej rozważnie niż krytyka. Pochwała to 
narzędzie: zanim go użyjesz, spytaj sam siebie 
<span class="emphasis"><em>dlaczego</em></span> chcesz go użyć. Co do zasady, nie jest 
dobrym pomysłem chwalić ludzi za to co robią zazwyczaj, lub za takie
działania, które stanowią normalną i oczekiwaną część uczestnictwa w 
grupie. Gdybyś tak robił, nie wiedziałbyś gdzie się zatrzymać: czy 
należy chwalić <span class="emphasis"><em>wszystkich</em></span> za robienie zwyczajnych 
rzeczy? Ostatecznie jeśli pominiesz niektórych ludzi, to będą się 
zastanawiać dlaczego. Znacznie lepiej jest wypowiadać pochwały i wyrażać 
wdzięczność oszczędnie, jako reakcję na niezwykły lub nieoczekiwany 
wysiłek, w ramach zachęty do dalszych takich działań. Gdy widać, że 
uczestnik projektu na stałe wszedł na wyższy poziom produktywności, to 
odpowiednio podnieś swój próg pochwał dla tej osoby. Powtarzanie pochwał 
za normalne zachowanie i tak stopniowo staje się bezwartościowe. Taka 
osoba powinna zamiast tego odczuć, że jej nowy poziom produktywności 
jest teraz uznawany za normalny i naturalny, a tylko praca wykraczająca 
ponad ten poziom powinna zostać specjalnie zauważona.</p><p>To oczywiście wcale nie znaczy, że wkład tej osoby nie powinien 
zostać odnotowany. Pamiętaj jednak, że jeśli projekt jest zbudowany 
prawidłowo, to wszystko co ta osoba robi już i tak jest widoczne, więc 
grupa o tym wszystkim wie (i ta osoba wie, że reszta grupy to wie). Poza 
tym istnieją także inne sposoby zauważania cudzej pracy niż bezpośrednia 
pochwała. Możesz na przykład przelotnie wspomnieć w trakcie rozmowy na 
związany temat, że wykonała ona wiele pracy w danym zakresie i jest w 
tych sprawach ekspertem; możesz publicznie konsultować się z nią w 
pewnych kwestiach dotyczących kodu; lub, zapewne najbardziej efektywnie, 
możesz w widoczny sposób wykorzystać wykonaną przez nią pracę, aby 
wiedziała, że inni bez obaw polegają na owocach jej pracy. Zapewne nie 
trzeba tego wszystkiego robić w żaden planowy sposób. Ktoś, kto 
regularnie dostarcza dużego wkładu do projektu, będzie o tym wiedział i 
domyślnie zajmie wpływową pozycję. Zazwyczaj nie potrzeba podejmować
specjalnych kroków, aby to zapewnić, chyba że poczujesz, że z jakiegoś 
powodu jest on niedoceniany.</p></div><div class="sect2" title="Zapobiegaj terytorializmowi"><div class="titlepage"><div><div><h2 class="title"><a id="territoriality"/>Zapobiegaj terytorializmowi</h2></div></div></div><p>Uważaj na uczestników, którzy próbują zasadzać się na wyłączność 
w pewnych obszarach projektu, i którzy - jak się zdaje - chcą tam robić 
wszystko, posuwając się aż do agresywnego przejmowania pracy rozpoczętej 
przez innych. Takie zachowanie z początku może się wydawać nawet zdrowe. 
W końcu na pierwszy rzut oka wygląda na to, że bierze na siebie większą 
odpowiedzialność i wykazuje zwiększoną aktywność w danym obszarze. Ale 
na dłuższą metę jest to destrukcyjne. Kiedy ludzie wyczuwają znak "zakaz 
wstępu", trzymają się z daleka. To powoduje spadek przeglądów w tej 
części projektu i jej zwiększoną podatność na defekty, ponieważ samotny 
programista staje się najsłabszym ogniwem. Co gorsza, następuje też 
pęknięcie ducha równości i współpracy w projekcie. Teoretycznie zawsze 
powinno być tak, że dowolny uczestnik może pomagać w każdym zadaniu 
kiedy tylko zechce. Oczywiście w praktyce dzieje się nieco inaczej: w 
niektórych obszarach ludzie mają większe lub mniejsze wpływy, a osoby 
nie będące ekspertami często mają wzgląd na ekspertów w pewnych 
częściach projektu. Jednak wszystko to polega na dobrowolności: 
nieformalna władza jest przyznawana na podstawie kompetencji i 
sprawdzonego osądu, ale nigdy nie powinna być aktywnie 
<span class="emphasis"><em>zdobywana</em></span>. Nawet gdy osoba chcąca mieć władzę 
naprawdę jest kompetentna, to i tak kluczową sprawą jest to, że sprawuje 
ją nieformalnie, poprzez konsensus w grupie, i że nigdy nie powoduje to 
wykluczania innych z pracy na tym obszarze.</p><p>Odrzucanie lub modyfikowanie czyjejś pracy z powodów technicznych 
to oczywiście zupełnie co innego. W tym wypadku decyduje jej zawartość, 
a nie osoba, która akurat zachowuje się jak strażnik. Może się zdarzyć, 
że ta sama osoba wykonuje akurat najwięcej przeglądów w danym obszarze,
ale dopóki nie próbuje powstrzymywać kogoś innego przed robieniem tego 
samego, to prawdopodobnie wszystko jest w porządku.</p><p>W celu zwalczania zalążków terytorializmu, lub nawet jego pozorów, 
wiele projektów zabroniło umieszczania nazwisk autorów lub opiekunów w 
plikach źródłowych. Z całego serca popieram tę praktykę: stosujemy ją w 
projekcie Subversion i jest to mniej lub bardziej oficjalna reguła w 
Apache Software Foundation. Członek ASF, Sander Striker, mówi o tym w 
ten sposób:</p><div class="blockquote"><blockquote class="blockquote"><p><span class="emphasis"><em>W Apache Software Foundation odradzamy używania 
   oznaczeń autorstwa w kodzie źródłowym. Są ku temu różne powody, 
   niezależnie od wątków prawnych. Zbiorowa produkcja polega na pracy 
   nad projektami jako grupa i dbaniu o nie jako grupa. Uznawanie zasług 
   jest dobre i powinno mieć miejsce, ale w taki sposób, który nie 
   pozwala na fałszywe przypisywanie zasług, nawet przez skojarzenie. 
   Nie ma jasnych wytycznych kiedy dodawać lub usuwać oznaczenia 
   autorstwa. Czy dodajesz swoje nazwisko gdy zmienisz komentarz? Gdy 
   wstawisz poprawkę o wielkości jednego wiersza? Czy usuwasz oznaczenia 
   innych autorów kiedy zreorganizujesz kod i w 95% wygląda on inaczej? 
   Co zrobić z ludźmi którzy dotykają niemal każdego pliku, zmieniając 
   tam tylko tyle by zwiększyć wirtualny udział autora, po to, żeby 
   wszędzie było ich nazwisko?</em></span></p><p><span class="emphasis"><em>Istnieją lepsze sposoby uznawania zasług i wolimy 
   korzystać właśnie z nich. Z technicznego punktu widzenia znaczniki 
   autorstwa są niepotrzebne; jeśli chcesz wiedzieć, kto napisał 
   konkretny fragment kodu, to wystarczy się odwołać do zapisów w 
   systemie kontroli wersji. Znaczniki autorstwa łatwo też tracą na 
   aktualności. Czy na pewno chcesz dostawać prywatną korespondencję na 
   temat kawałka kodu, który napisałeś pięć lat temu i miałeś szczęście 
   już o nim zapomnieć?</em></span></p></blockquote></div><p>Pliki z kodem źródłowym są rdzeniem tożsamości projektu programu 
komputerowego. Powinny one odzwierciedlać fakt, że społeczność twórców 
jest za nie odpowiedzialna jako całość, a nie podzielona na małe lenna.
</p><p>Ludzie czasem obstają za oznaczeniem autorów lub opiekunów w 
plikach z kodem źródłowym argumentując, że daje to widoczne dowody 
uznania osobom, które wykonały najwięcej pracy. Z tym argumentem wiążą 
się dwa problemy. Po pierwsze, oznaczenia nieuchronnie wywołują 
kłopotliwe pytanie o to, ile pracy trzeba włożyć, aby można było 
umieścić tam także swoje nazwisko. Po drugie, mieszają oni uznawanie 
zasług z władzą: z wykonania pracy w przeszłości nie wynika własność 
obszaru, na którym została ona wykonana, a trudno - jeśli to w ogóle 
możliwe - uniknąć tego skojarzenia, kiedy nazwiska konkretnych osób 
znajdują się na początku plików z kodem źródłowym. W każdym przypadku 
wiadomości o zasługach można i tak uzyskać z zapisów systemu kontroli 
wersji oraz innymi drogami, na przykład przez archiwa list dyskusyjnych, 
więc żadne informacje nie giną z powodu wykluczenia ich z plików 
źródłowych.</p><p>Jeśli twój projekt zdecyduje się zabronić umieszczania nazwisk 
w plikach z kodem źródłowym, to upewnij się, żeby nie przesadzić. Na 
przykład wiele projektów ma dział <code class="filename">contrib/</code>, gdzie 
znajdują się drobne narzędzia i skrypty pomocnicze, często pisane przez 
osoby nie związane z projektem w żaden inny sposób. Nie ma problemu z 
umieszczaniem nazwisk autorów w tych plikach, ponieważ tak naprawdę 
projekt jako całość nie opiekuje się nimi. Z drugiej strony jeśli inni 
ludzie z projektu zaczynają modyfikować takie narzędzie, to możesz 
ostatecznie zechcieć przenieść je do do mniej izolowanego miejsca i, 
zakładając że pierwotny autor wyrazi na to zgodę, usunąć jego nazwisko,
aby ten kod wyglądał tak jak pozostałe zasoby, którymi opiekuje się 
społeczność. Jeśli autor jest wrażliwy na tym punkcie, to dopuszczalne 
są kompromisy, na przykład:</p><div class="blockquote"><blockquote class="blockquote"><pre class="programlisting">
# indexclean.py: Usuwa stare dane z indeksu Scanley.
#
# Pierwotny autor: K. Maru &lt;kobayashi@yetanotheremailservice.com&gt;
# Obecny opiekun: Projekt Scanley &lt;http://www.scanley.org/&gt;
#                    i K. Maru.
# 
# ...
</pre></blockquote></div><p>Jeśli to możliwe, to lepiej jednak unikać takich kompromisów, a 
większość autorów daje się do tego przekonać, ponieważ są zadowoleni, że 
ich wkład staje się bardziej integralną częścią projektu.</p><p>Najważniejsze jest aby pamiętać, że pomiędzy rdzeniem a 
peryferiami każdego projektu rozciąga się continuum. Główne pliki z 
kodem źródłowym programu oczywiście należą do rdzenia i powinno się 
uznawać, że opiekuje się nimi społeczność. Z kolei narzędzia 
towarzyszące lub fragmenty dokumentacji mogą być dziełem pojedynczych 
osób, które opiekują się nimi samodzielnie, nawet jeśli są powiązane z 
projektem lub wręcz są rozpowszechniane razem z nim. Nie ma potrzeby 
stosowania reguły "jeden rozmiar dla wszystkich" do każdego pliku dopóki 
utrzymywana jest zasada, że zasoby, którymi opiekuje się społeczność, 
nie mogą stać się czyimś wyłącznym terytorium.</p></div><div class="sect2" title="Współczynnik automatyzacji"><div class="titlepage"><div><div><h2 class="title"><a id="automation"/>Współczynnik automatyzacji</h2></div></div></div><p>Staraj się nie dopuszczać do tego, aby ludzie wykonywali 
czynności, które mogłyby wykonać maszyny. Generalna zasada brzmi, że 
automatyzacja częstego zadania ma wartość przynajmniej dziesięć razy 
większą od wysiłku włożonego w pojedyncze ręczne wykonanie tego zadania. 
W przypadku zadań bardzo częstych lub bardzo złożonych ten współczynnik 
może z łatwością wynieść dwadzieścia lub nawet jeszcze więcej.</p><p>Może się tu przydać potraktowanie siebie raczej jako "menedżera 
projektu" niż po prostu jednego ze współtwórców projektu. Czasami 
poszczególni uczestnicy są zbyt zajęci pracą u podstaw aby zobaczyć 
szerszą perspektywę i zdać sobie sprawę, że wszyscy marnują mnóstwo 
energii wykonując ręcznie zadania, które da się zautomatyzować. Nawet 
ci, którzy zdają sobie sprawę z tego problemu, mogą nie mieć czasu na 
jego rozwiązanie: ponieważ każdorazowe wykonanie danego zadania nie 
wydaje się dużym wysiłkiem, nikt nigdy nie zirytuje się na tyle, aby coś 
z tym zrobić. Automatyzacja staje się atrakcyjna, kiedy ten drobny 
wysiłek przemnoży się przez ilość razy, gdy ponosi go każdy z twórców, a 
następnie <span class="emphasis"><em>tę</em></span> liczbę pomnoży się przez liczbę 
twórców.</p><p>Używam tu pojęcia "automatyzacja" w szerokim znaczeniu, 
obejmującym nie tylko powtarzające się działania, które za każdym razem 
modyfikują zawartość jednej lub dwóch zmiennych, ale także dowolny 
rodzaj infrastruktury technicznej, która wspomaga ludzi. Minimum 
standardowej automatyzacji, niezbędnej do prowadzenia współczesnego 
projektu, prezentuje <a class="xref" href="ch03.html" title="Rozdział 3. Infrastruktura techniczna">Rozdział 3, <em>Infrastruktura techniczna</em></a>, ale 
każdy projekt może mieć także własne szczególne problemy. Na przykład 
grupa pracująca nad dokumentacją może chcieć założyć stronę internetową, 
na której będą zawsze dostępne najbardziej aktualne wersje dokumentów. 
Ponieważ dokumentacja jest często pisana w języku znaczników w rodzaju 
XML, to można dodać do tego etap kompilacji, zwykle dość zawiły, który 
będzie konwertować dokumenty do formatu odpowiedniego do ich 
przeglądania lub pobierania. Przygotowanie strony, która wykonuje taką 
kompilację automatycznie po każdej zmianie może być skomplikowane i 
czasochłonne - ale jest warte wykonania, nawet jeśli będzie cię to 
kosztować dzień lub więcej pracy. Suma korzyści z posiadania aktualnych 
stron dostępnych przez cały czas jest ogromna, nawet mimo tego, że koszt 
<span class="emphasis"><em>nie</em></span> posiadania ich może się wydawać w danej chwili 
i dla danego człowieka jedynie drobną niedogodnością.</p><p>Przedsięwzięcie takich kroków eliminuje nie tylko straty czasu, 
ale także przeszkody i frustracje pojawiające się w sytuacji, kiedy 
ludzie błądzą, a dzieje się tak zawsze wtedy, gdy próbują wykonywać 
skomplikowane procedury ręcznie. Ściśle określone ciągi operacji są 
dokładnie tym, do czego stworzono komputery; oszczędzaj swoich ludzi do 
bardziej interesujących zadań.</p><div class="sect3" title="Automatyczne testowanie"><div class="titlepage"><div><div><h3 class="title"><a id="automated-testing"/>Automatyczne testowanie</h3></div></div></div><p>Przeprowadzanie automatycznych testów jest przydatne w każdym
projekcie oprogramowania, ale szczególnie w projektach wolnego 
oprogramowania, ponieważ automatyczne testowanie (zwłaszcza testowanie 
regresji) pozwala programistom czuć się pewnie podczas wprowadzania 
zmian w obszarach kodu, których nie znają, i przez to zachęca do 
bardziej odkrywczego rozwoju. Ponieważ powstawanie usterek jest tak 
trudne do ręcznego wykrywania - trzeba właściwie zgadywać gdzie ktoś 
mógł coś popsuć i próbować wykonywać różne eksperymenty, aby sprawdzić, 
że tego nie zrobił - używanie automatycznych metod znajdowania takich 
usterek oszczędza projektowi <span class="emphasis"><em>mnóstwo</em></span> czasu. Daje to 
również poczucie bezpieczeństwa ludziom reorganizującym duże połacie 
kodu i w ten sposób przyczynia się do długoterminowej zdolności do 
opieki nad oprogramowaniem.</p><div class="sidebar" title="Testowanie regresji"><a id="regression-testing"/><div class="titlepage"><div><div><p class="title"><strong>Testowanie regresji</strong></p></div></div></div><p><em class="firstterm">Testowanie regresji</em> oznacza sprawdzanie, 
  czy nie nastąpił nawrót już naprawionych usterek. Celem testowania 
  regresji jest zmniejszanie szans na to, że zmiany w kodzie wywołają 
  nieprzewidziane błędy w oprogramowaniu. W miarę jak projekt programu 
  rozrasta się i komplikuje, prawdopodobieństwo występowania takich 
  niespodziewanych efektów ubocznych stale rośnie. Dobre planowanie może 
  obniżyć tempo jego wzrostu, ale nie da się wyeliminować tego problemu 
  całkowicie.</p><p>W rezultacie wiele projektów posiada swój <em class="firstterm">zestaw 
  testów</em>, osobny program, który wywołuje oprogramowanie 
  projektu na takie sposoby, o których wiadomo że w przeszłości 
  ujawniały konkretne błędy. Jeśli temu programowi uda się powtórzyć
  jeden z takich błędów, to nastąpiła <em class="firstterm">regresja</em>,
  innymi słowy czyjaś zmiana niespodziewanie zniweczyła zaaplikowaną 
  wcześniej poprawkę.</p><p>Zobacz też 
  <a class="ulink" href="http://pl.wikipedia.org/wiki/regresja_(informatyka)">http://pl.wikipedia.org/wiki/regresja_(informatyka)</a>.
  </p></div><p>Testowanie regresji nie jest lekiem na wszystko. W szczególności 
najlepiej sprawdza się w tych programach, które działają w trybie 
wsadowym. Programy, które wykorzystują głównie graficzne interfejsy 
użytkownika, są znacznie trudniejsze do opracowania programistycznie. 
Inny problem z mechanizmem testowania regresji polega na tym, że sam 
zestaw testów jest zwykle dość złożony i ma swoją własną krzywą uczenia 
się oraz swoje problemy związane z opieką nad nim. Redukcja tej 
złożoności jest jedną z najbardziej pożytecznych rzeczy, które możesz 
zrobić, nawet jeśli zajmuje to wiele czasu. Im łatwiej dodaje się nowe 
testy do zestawu, tym więcej programistów będzie to robić i tym mniej 
błędów przetrwa do chwili wydania. Każdy wysiłek poświęcony na 
upraszczanie pisania testów zaprocentuje wielokrotnie w trakcie 
istnienia projektu.</p><p>Wiele projektów kieruje się zasadą <em class="firstterm">"Nie psuj procesu 
budowania!"</em>, czyli: nie wprowadzaj zmian, które powodują że 
programu nie można skompilować lub uruchomić. Osoba, która to zrobi, 
zwykle odczuwa umiarkowane zażenowanie i staje się obiektem docinków. 
Projekty posiadające zestaw testów regresji zwykle stosują też dodatkową 
regułę: nie wprowadzaj zmian, przez które testy kończą się 
niepowodzeniem. Takie problemy są najłatwiejsze do wykrycia, gdy cały 
zestaw testów wykonywany jest co noc, a informacje o wynikach są 
przesyłane na roboczą listę dyskusyjną lub na osobną listę, przeznaczoną 
specjalnie do wyników testowania; to kolejny przykład cennej 
automatyzacji.</p><p>Większość ochotników chętnie poświęci dodatkową ilość czasu na 
napisanie testów regresji, jeżeli system testów jest zrozumiały i 
wygodny w użyciu. Tworzenie testów towarzyszących zmianom kodu jest 
uważane za odpowiedzialne zachowanie, jest to także wyjątkowa okazja do 
współpracy: zazwyczaj dwóch programistów dzieli się pracą przy 
naprawianiu błędów, przy czym jeden pisze łatkę, a drugi test. Często 
okazuje się, że tego drugiego czeka więcej pracy, a ponieważ już samo 
pisanie testów daje mniej satysfakcji niż faktyczne naprawienie błędów, 
to nakazem jest, aby zestaw testów nie był bardziej męczący niż to 
konieczne.</p><p>Niektóre projekty idą w tym jeszcze dalej, wymagając aby 
<span class="emphasis"><em>każdej</em></span> poprawce lub nowej funkcji towarzyszył nowy 
test. To, czy jest to dobry pomysł, czy nie, zależy od kilku czynników: 
od natury danego oprogramowania, organizacji zespołu oraz od stopnia 
trudności pisania nowych testów. Projekt CVS (<a class="ulink" href="http://www.cvshome.org/">http://www.cvshome.org/</a>) ma takie wymogi od dawna. Teoretycznie 
jest to dobra zasada, ponieważ CVS to system kontroli wersji i z tego 
powodu stara się unikać ryzyka zamazania lub niewłaściwego potraktowania 
danych użytkownika. W praktyce problem z zestawem testów regresji w CVS 
polega na tym, że jest to jeden ogromny skrypt powłoki (jak na ironię 
nazwany <code class="filename">sanity.sh</code>, czyli "rozsądek"), który trudno 
jest rozczytać, modyfikować czy rozszerzać. Trudność w dodawaniu nowych 
testów w połączeniu z wymaganiem, aby do łatek były dołączane nowe 
testy, powoduje że CVS praktycznie zniechęca twórców łatek. Kiedy 
pracowałem nad CVS, czasem byłem świadkiem tego jak ludzie zaczynali, a 
nawet ukończali łatki do kodu projektu, ale rezygnowali gdy dowiedzieli 
się o konieczności dodania nowego testu do 
<code class="filename">sanity.sh</code>.</p><p>To normalne, że więcej czasu spędza się na pisaniu nowego testu 
regresji, niż na poprawianiu pierwotnego błędu. Ale CVS doprowadziło to 
zjawisko do absurdu: można spędzić wiele godzin na właściwym 
przygotowanie swoich testów, a i tak nie osiągnąć celu, ponieważ zmiany 
w skrypcie Basha o długości 35 tysięcy wierszy wywołują po prostu zbyt 
wiele nieprzewidywalnych skutków. Nawet doświadczeni programiści CVS 
zwykle narzekali, kiedy musieli dodać nowy test.</p><p>Taka sytuacja jest wynikiem nie uwzględnienia współczynnika 
automatyzacji we wszystkich naszych działaniach. To prawda, że 
przejście do prawdziwego systemu testów - czy to własnej produkcji, czy 
też już przez kogoś napisanego - byłoby trudnym zadaniem.
<sup>[<a id="idp8767600" href="#ftn.idp8767600" class="footnote">24</a>]</sup> Ale odmowa wykonania go 
kosztuje projekt o wiele więcej, i to przez całe lata. Jak wiele 
poprawek i nowych funkcji <span class="emphasis"><em>nie ma</em></span> dziś w CVS z 
powodu zawalidrogi w postaci niewygodnego zestawu testów? Nie wiemy tego 
dokładnie, ale na pewno jest to wielokrotnie więcej niż liczba poprawek 
lub nowych funkcji, bez których programiści musieliby się się obyć w 
celu stworzenia nowego systemu testów (lub integracji jakiegoś gotowego 
systemu). To zadanie zabrałoby tylko skończoną ilość czasu, podczas gdy 
negatywne konsekwencje używania obecnego zestawu testów nie ustaną 
nigdy, jeśli się tego nie zrobi.</p><p>Problem nie w tym, że posiadanie ścisłych wymagań co do pisania 
testów jest złe, ani w tym, że pisanie systemu testów w postaci skryptu
Basha jest zawsze niewłaściwe. Może to być dobre wyjście, w zależności 
od tego jak go zaprojektujesz i co chcesz testować. Rzecz po prostu w 
tym, że gdy system testów staje się znaczącą przeszkodą w rozwoju kodu, 
to trzeba coś z tym zrobić. Odnosi się to do wszystkich rutynowych 
czynności, które stają się barierą lub wąskim gardłem projektu.</p></div></div><div class="sect2" title="Traktuj każdego użytkownika jako potencjalnego ochotnika"><div class="titlepage"><div><div><h2 class="title"><a id="users-to-volunteers"/>Traktuj każdego użytkownika jako potencjalnego ochotnika</h2></div></div></div><p>Każdy kontakt z użytkownikiem jest okazją do pozyskania nowego 
ochotnika. Kiedy użytkownik poświęca czas na napisanie wiadomości do 
jednej z list dyskusyjnych projektu lub na wypełnienie raportu błędu, to 
automatycznie sygnalizuje, że ma większy potencjał zaangażowania niż 
większość innych użytkowników (o których projekt nigdy nawet się nie 
dowie). Wykorzystaj ten potencjał: jeśli opisał błąd, to podziękuj mu za 
zgłoszenie i zapytaj, czy chciałby spróbować go naprawić. Jeśli dał 
znać, że w FAQ brakuje czegoś istotnego, lub że dokumentacja programu 
jest w jakiś sposób niekompletna, to potwierdź istnienie problemu (jeśli 
on naprawdę występuje) i zapytaj, czy interesuje go samodzielne 
dopisanie brakujących materiałów. Oczywiście w większości wypadków 
użytkownik odmówi. Ale pytanie nie kosztuje wiele, a za każdym razem 
kiedy to robisz, przypominasz innym osobom na forum, że każdy może się 
zaangażować w projekt.</p><p>Nie ograniczaj swoich celów tylko do pozyskiwania nowych 
programistów i twórców dokumentacji. Na przykład samo uczenie ludzi jak 
prawidłowo wypełniać zgłoszenia błędów na dłuższą metę się opłaci, o ile 
tylko nie poświęcisz <span class="emphasis"><em>zbyt wiele</em></span> czasu każdej takiej 
osobie, i o ile zamierzają oni przesyłać w przyszłości kolejne 
zgłoszenia - co jest bardziej prawdopodobne jeżeli otrzymali 
konstruktywną reakcję po swoim pierwszym zgłoszeniu. Konstruktywna 
reakcja nie musi polegać na naprawieniu błędu, choć jest to zawsze 
mile widziane; może to być prośba o więcej informacji lub nawet 
potwierdzenie, że opisane działanie faktycznie <span class="emphasis"><em>jest</em></span> 
błędne. Ludzie chcą być wysłuchani. W następnej kolejności chcą pozbyć 
się błędu. Nie zawsze będziesz w stanie zapewnić im na czas to drugie, 
ale możesz (ty, lub raczej projekt jako całość) dać im to pierwsze.
</p><p>Wynika z tego, że uczestnicy projektu nie powinni wyrażać złości 
wobec osób, które wypełniły raporty błędów z jak najlepszymi intencjami, 
ale kiepsko. To jeden z moich ulubionych irytujących drobiazgów; widzę 
jak deweloperzy robią to bez przerwy na rozmaitych listach dyskusyjnych 
otwartych projektów, a szkody jakie w ten sposób czynią są namacalne. 
Pechowy nowicjusz wysyła bezwartościowe zgłoszenie:</p><div class="blockquote"><blockquote class="blockquote"><p>Cześć, nie mogę zmusić Scanleya do działania. Za każdym razem, 
   gdy go uruchamiam, pokazuje mi błąd. Czy ktoś jeszcze ma ten sam 
   problem?</p></blockquote></div><p>Deweloper - który widział takie zgłoszenia tysiące razy i nie 
zastanowił się nad tym, że nowicjusz ich dotąd nie widział - odpowiada w 
ten sposób:</p><div class="blockquote"><blockquote class="blockquote"><p>I co niby mamy zrobić z taką skromną informacją? Rany. Podaj 
   nam przynajmniej jakieś szczegóły, takie jak wersję Scanleya, jaki 
   masz system operacyjny i co to jest za błąd.</p></blockquote></div><p>Ten programista nie spojrzał na problem z punktu widzenia 
użytkownika, a także nie zastanowił się nad efektem jaki ta reakcja 
wywoła na <span class="emphasis"><em>innych</em></span> osobach przyglądających się 
tej wymianie zdań. Naturalnie użytkownik bez wcześniejszych doświadczeń 
z programowaniem i zgłaszaniem błędów nie wie jak się to robi. Jak 
należy prawidłowo postępować wobec takich osób? Nauczyć je! I zrobić to 
w taki sposób, żeby chciały wrócić po więcej:</p><div class="blockquote"><blockquote class="blockquote"><p>Przykro nam, że miałeś taki problem. Potrzebujemy więcej 
   informacji aby zorientować się co się stało. Podaj nam swoją wersję 
   Scanleya, jaki masz system operacyjny i dokładną treść komunikatu o 
   błędzie. Najlepiej jeśli możesz nam wysłać dokładny zapis poleceń, 
   jakie uruchamiałeś, i tego, co one wypisywały. Więcej informacji na 
   ten temat znajdziesz pod adresem 
   http://www.scanley.org/jak_zglaszac_bledy.html.</p></blockquote></div><p>Taki rodzaj odpowiedzi jest znacznie bardziej efektywny przy 
zdobywaniu potrzebnych informacji, ponieważ jest ona pisana z punktu 
widzenia użytkownika. Po pierwsze, wyraża współczucie: <span class="emphasis"><em>Masz 
problem; czujemy twój ból</em></span>. (Nie w każdej odpowiedzi na 
zgłoszenie jest to konieczne; zależy to od wagi problemu i od tego, jak 
bardzo użytkownik jest zdenerwowany.) Po drugie, zamiast lekceważyć go 
za brak wiedzy o zgłaszaniu błędów, instruuje jak ma to robić tak 
szczegółowo, aby rzeczywiście było to użyteczne - na przykład wielu 
użytkowników nie zdaje sobie sprawy z tego, że "pokaż nam błąd" oznacza 
"podaj nam dokładny komunikat błędu, bez pomijania i skracania tekstu." 
Kiedy kontaktujesz się z takim użytkownikiem po raz pierwszy, musisz to 
wyraźnie powiedzieć. Wreszcie otrzymuje też odnośnik do znacznie 
bardziej szczegółowej i kompletnej instrukcji zgłaszania błędów. Jeśli 
nawiązałeś odpowiedni kontakt z użytkownikiem, to zwykle poświęci on 
czas na przeczytanie tego dokumentu i wykonanie tego, co jest tam 
napisane. Oczywiście oznacza to, że taki dokument musi zostać wcześniej 
przygotowany. Powinien on dawać zrozumiałe instrukcje na temat tego, 
jakich informacji oczekuje zespół w każdym zgłoszeniu. W idealnym 
przypadku taki dokument powinien z czasem ewoluować w odpowiedzi na 
konkretne typy braków i błędów w zgłoszeniach, które użytkownicy 
nadsyłają do twojego projektu.</p><p>Instrukcje zgłaszania błędów w projekcie Subversion są dość 
standardowe (zobacz <a class="xref" href="apd.html" title="Dodatek D. Example Instructions for Reporting Bugs">Dodatek D, <em>Example Instructions for Reporting Bugs</em></a>). Zwróć uwagę 
na zakończenie, gdzie znajduje się zaproszenie do wysyłania łatek 
naprawiających błąd. Nie chodzi o to, że takie zaproszenie doprowadzi do 
zwiększenia ilości łatek załączanych do zgłoszeń - większość 
użytkowników, którzy potrafią naprawiać błędy, zdaje sobie sprawę, że 
łatki są mile widziane, więc nie trzeba im tego uświadamiać. Faktycznym 
przesłaniem tego zaproszenia jest podkreślenie dla wszystkich 
czytających, zwłaszcza nowicjuszy w projekcie lub w ogóle w ruchu 
wolnego oprogramowania, że projekt opiera się na wkładzie ochotników. W 
pewnym sensie obecni uczestnicy nie są bardziej odpowiedzialni za 
naprawianie błędów niż osoby, które nadsyłają zgłoszenia. To istotna 
kwestia, która nowym użytkownikom może być często nieznana. Gdy już to 
zrozumieją, to rosną szanse, że pomogą naprawić błąd, jeżeli nie 
nadsyłając kod, to podając bardziej dokładną procedurę odtworzenia błędu 
lub oferując sprawdzanie poprawek nadesłanych przez kogoś innego. 
Ostatecznym celem jest uświadomienie każdemu użytkownikowi, że nie 
istnieje <span class="emphasis"><em>zasadnicza</em></span> różnica między nim a ludźmi 
pracującymi nad projektem - że jest to tylko kwestia ile czasu i wysiłku 
się poświęca, a nie tego kim się jest.</p><p>Przestroga przed nerwowymi reakcjami nie ma zastosowania wobec 
nieuprzejmych użytkowników. Czasami ludzie wysyłają zgłoszenia błędów 
lub skargi, które, niezależnie od ich zawartości merytorycznej, 
zawierają wyrazy szyderczej pogardy w stosunku do projektu z powodu jego 
braków. Często takie osoby zachowują się na przemian wyzywająco i 
uniżenie, jak ten człowiek, który napisał na listę dyskusyjną 
Subversion:</p><div class="blockquote"><blockquote class="blockquote"><p>Czemu od 6 dni nadal nie ma żadnych binarek na platformę 
windows?!? Ciągle się to powtarza i jest dosyć frustrujące. Dlaczego to 
nie jest zautomatyzowane tak, żeby były dostępne natychmiast?? Kiedy 
wychodzi wersja "RC", to rozumiem że chodzi o to, aby użytkownicy ją
przetestowali, ale przecież nie dajecie sposobu, żeby to zrobić. Po co w 
ogóle wyznaczać okres na testy, jeśli nie dajecie żadnej okazji do 
testowania??</p></blockquote></div><p>Pierwsze reakcje na tę raczej zaczepną wiadomość były zaskakująco 
wstrzemięźliwe: ludzie wskazywali na to, że projekt opublikował zasadę
nie przygotowywania oficjalnych binariów, i odpowiadali z różną dozą 
irytacji, że powinien ochotniczo zająć się przygotowywaniem ich samemu, 
jeśli są dla niego aż tak ważne. Wierzcie lub nie, ale następnym razem 
zaczął swoją wypowiedź słowami:</p><div class="blockquote"><blockquote class="blockquote"><p>Przede wszystkim pozwólcie mi powiedzieć, że moim zdaniem 
Subversion jest wspaniałe i naprawdę doceniam wysiłki wszystkich osób 
zaangażowanych w ten projekt. [...]</p></blockquote></div><p>...po czym <span class="emphasis"><em>znów</em></span> zaczął krytykować projekt za 
nie publikowanie binariów, a jednocześnie nadal nie zamierzał sam 
niczego robić w tej sprawie. W tej sytuacji około 50 osób po prostu na 
niego wsiadło i nie mogę powiedzieć, żeby mnie to wzruszyło. Zasada 
"zero tolerancji" wobec agresji, zalecana w sekcji <a class="xref" href="ch02s03.html#prevent-rudeness" title="Nip Rudeness in the Bud">„Nip Rudeness in the Bud”</a><span> 
(<a class="xref" href="ch02.html" title="Rozdział 2. Zaczynamy">Rozdział 2, <em>Zaczynamy</em></a></span>), dotyczy osób, z którymi 
projekt ma (lub chciałby mieć) stały kontakt. Ale jeśli po kimś od 
razu widać, że będzie się z niego wylewać żółć, to nie ma sensu sprawiać 
wrażenia, że jest mile widziany.</p><p>Takie sytuacje zdarzają się na szczęście dość rzadko i występują 
dużo rzadziej w projektach, które podejmują wysiłki konstruktywnego i 
uprzejmego włączania użytkowników do pracy już od pierwszego 
kontaktu.</p></div></div><div class="footnotes"><br/><hr/><div class="footnote"><p><sup>[<a id="ftn.idp8658640" href="#idp8658640" class="para">23</a>] </sup>Nad tym pytaniem szczegółowo zastanawiali się, z 
interesującymi wynikami, Karim Lakhani i Robert G. Wolf w tekście pod 
tytułem <em class="citetitle">Why Hackers Do What They Do: Understanding
Motivation and Effort in Free/Open Source Software Projects</em>.  
Zobacz <a class="ulink" href="http://freesoftware.mit.edu/papers/lakhaniwolf.pdf">http://freesoftware.mit.edu/papers/lakhaniwolf.pdf</a>
.</p></div><div class="footnote"><p><sup>[<a id="ftn.idp8767600" href="#idp8767600" class="para">24</a>] </sup>Zauważ, że nie trzeba by było konwertować istniejących 
testów do nowego systemu; oba mogłyby spokojnie istnieć obok siebie, 
stare testy byłyby przenoszone tylko wtedy, gdy zachodziłaby potrzeba 
dokonania w nich zmian.</p></div></div></div></body></html>
