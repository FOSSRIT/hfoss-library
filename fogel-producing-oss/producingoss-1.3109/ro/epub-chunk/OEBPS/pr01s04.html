<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml"><head><title>Mulțumiri</title><meta name="generator" content="DocBook XSL Stylesheets V1.76.1"/></head><body><div class="sect1" title="Mulțumiri"><div class="titlepage"><div><div><h1 class="title"><a id="acknowledgments"/>Mulțumiri</h1></div></div></div><p>Cartea aceasta mi-a ocupat de patru ori mai mult timp decât 
am anticipat și mult timp am simțit-o ca pe un pian suspendat deasupra
capului meu oriunde mergeam. Fără ajutorul multor oameni nu aș fi putut
s-o termin și să rămân sănătos.</p><p>Andy Oram, editorul meu de la O'Reilly, a fost pentru mine visul 
oricărui scriitor. Pe lângă faptul că deja cunoaște îndeaproape domeniul (
el a sugerat o mare parte din subiecte), are și rarul talent de a ști ce
vreau să transmit și să mă ajute să găsesc formularea corectă. A fost o onoare
să lucrez alături de el. Îi mulțumesc de asemenea lui Chuck Toporek care a 
direcționat propunerea mea către Andy imediat.</p><p>Brian Fitzpatrick a corectat aproape întregul material pe măsură 
ce îl scriam ceea ce nu numai că a făcut cartea mai bună dar m-a convins
să continui să scriu atunci când aș fi vrut să fiu oriunde în lume dar nu în fața
calculatorului. Ben Collins-Sussman și Mike Pilato au supravegheat și ei progresul
și au fost întotdeauna dornici să discute —câteodată în amănunțime—
orice temă doream să acopăr într-o anumită săptămână. Ei au observat și când am
încetinit și m-au mustrat cu blândețe când a fost nevoie. Vă mulțumesc, băieți.</p><p>Biella Coleman își scria dizertația în același timp în care eu scriam această
carte. Ea știe ce înseamă să te așezi și să scrii în fiecare zi și mi-a fost atât exemplu
cât și ureche plină de simpatie. De asemenea, ea are o viziune interesantă, de
antropolog, a mișcării pentru software gratuit și mi-a dat idei și referințe
pe care le-am putut folosi în carte. Alex Golub—un alt antropolog cu 
un picior în lumea software-ului gratuit care își termina dizertația în aceeași
perioadă— a fost de un mare sprijin la începutul proiectului, ceea ce m-a ajutat
considerabil.</p><p>Micah Anderson niciodată nu părea prea asuprit de propria lui muncă de scris,
ceea ce m-a inspirat într-un mod bolnav și generator de invidie, dar mi-a
oferit întotdeauna prietenie, conversație și (cel puțin o dată) suport tehnic.
Mulțumesc, Micah!</p><p>Jon Trowbridge și Sander Striker mi-au oferit atât încurajări cât
și ajutor concret—experiența lor vastă în domeniu mi-a oferit material
pe care nu l-aș fi putut obține altfel.</p><p>Îi mulțumesc lui Greg Stein nu numai pentru prietenia și
încurajările venite la momentul potrivit dar și pentru că a arătat proiectului
Subversion cât de importantă este revederea regulată a codului pentru construirea
unei comunități de programatori. Mulțumiri și lui Brian Behlendorf, care
ne-a băgat în cap cu tact importanța discuțiilor purtate public; sper ca acest
principiu să fie reflectat în cuprinsul acestei cărți.</p><p>Mulțumiri lui Benjamin "Mako" Hill și Seth Schoen, pentru diferite
conversații despre software-ul gratuit și politica lui; lui Zack Urlocker
și Louis Suarez-Potts pentru că au rezervat timp în programele lor încărcate
pentru un interviu; lui Shane de pe lista Slashcode pentru că mi-a permis să
citez post-ul lui; și lui Haggen So pentru ajutorul enorm acordat în compararea 
site-urilor de hosting.</p><p>Le mulțumesc și lui Alla Dekhtyar, Polina, și Sonya pentru încurajările lor
răbdătoare. Sunt foarte fericit că nu mai e nevoie să închei (sau, să încerc fără 
succes să închei) serile noastre împreună devreme pentru a merge acasă să lucrez la
”carte”</p><p>Mulțumiri și lui Jack Repenning pentru prietenie, conversație și refuzul
încăpățânat de a accepta vreodată o analiză ușoară și greșită atunci când
există una mai dificilă dar corectă. Sper ca o parte din experiența lui îndelungată
cu dezvoltarea de aplicații și industria software să se resimtă în această carte.</p><p>Compania CollabNet a fost extrem de generoasă pentru că mi-a permis să 
am un program flexibil în care să scriu și nu s-a plâns pentru că a durat mult mai mult
decât planificasem anterios. Nu cunosc toate detaliile modului în care conducerea
ia astfel de decizii dar suspectez că Sandhya Klute și, mai apoi, Mahesh Murthy 
au avut ceva de-a face cu asta—le mulțumesc amândurora</p><p>Întreaga echipă de dezvoltare a proiectului Subversion a fost inspirația mea
în ultimii cinci ani și mult din ce am cuprins în această carte am învățat lucrând cu ei.
Nu o să îi menționez pe toți aici după nume pentru că sunt prea mulți dar rog fiecare
cititor care se întâlnește cu unul dintre participanții la proiect să-i cumpere
imediat o băutură la alegere—eu unul așa voi face.</p><p>De multe ori m-am plâns lui Rachel Scollon despre starea cărții;
ea a fost întotdeauna dornică să asculte și, cumva, a reușit să facă problemele
să pară mai mici decât înaintea discuției—mulțumesc.</p><p>Îi mulțumesc din nou lui Noel Taylor, care sigur s-a întrebat de ce
am vrut să scriu încă o carte dat fiind cât m-am plâns data trecută dar a cărui
prietenie și bună conducere a Golosá au făcut ca muzica și compania plăcută
să rămână în viața mea chiar și în cele mai aglomerate momente. Le mulțumesc și lui
Matthew Dean și Dorothea Samtleben, prieteni și parteneri în muzică, care au fost
foarte înțelegători că nu exersam. Megan Jennings m-a sprijinit în mod constant și
a fost interesată de subiect chiar dacă nu îi era cunoscut—un tonifiant 
bun pentru un scriitor nesigur.  Mulțumesc, prieteni!</p><p>Am avut patru recenzori plini de cunoștințe și silitori pentru această
carte: Yoav Shapira, Andrew Stellman, Davanum Srinivas, și Ben Hyde. Dacă
aș fi reușit să includ toate sugestiile lor excelente, această carte ar fi fost
mai bună. Așa cum s-a întâmplat, constrângerile de timp m-au obligat să aleg 
dintre ele dar îmbunătățirile au fost oricum semnificative. Orice greșeli care 
au mai rămas sunt în întregime ale mele.</p><p>Părinții mei, Frances și Henry, m-au sprijinit la fel de mult ca întotdeauna,
și, de vreme ce această carte e mai puțin tehnică decât cea anterioară, sper că
li se va părea mai ușor de citit.</p><p>În cele din urmă aș vrea să le mulțumesc celor cărora le dedic cartea aceasta,
Karen Underhill și Jim Blandy. Prietenia și înțelegerea lui Karen au însemnat
totul pentru mine, nu doar în timp ce am scris această carte ci în ultimii șapte
ani. Nu aș fi putut termina cartea fără ajutorul ei. De asemenea pentru Jim,
un prieten adevărat și un hacker al hacker-ilor, care m-a învățat despre 
open-source cam la fel cum o pasăre ar putea învăța un avion să zboare.</p></div></body></html>
