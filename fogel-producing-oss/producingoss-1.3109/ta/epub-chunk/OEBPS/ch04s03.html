<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml"><head><title>அனைத்தையும் ஆவணப்படுத்தவேண்டும்</title><meta name="generator" content="DocBook XSL Stylesheets V1.76.1"/></head><body><div class="sect1" title="அனைத்தையும் ஆவணப்படுத்தவேண்டும்"><div class="titlepage"><div><div><h1 class="title"><a id="written-rules"/>அனைத்தையும் ஆவணப்படுத்தவேண்டும்</h1></div></div></div><p>ஒரு தருணத்தில், உங்கள் திட்டத்தில் பின்பற்றப்படவேண்டிய மரபுகளும், அனைவராலும் ஒப்புக்கொள்ளப்பட்ட முடிவுகளும் எண்ணிக்கையில் மிகுதியாகும்பொழுது அவற்றை பதிவு செய்யவேண்டியது அவசியம். மடலாடற்குழுவில் நடந்த விவாதங்களின் அடிப்படையிலும், ஏற்கனவே அமலிலுள்ள ஒப்பந்தங்களின் அடிப்படையிலும் தயாரிக்கப்படும் ஆவணம் சட்டப்பூர்வமானதாகிறது. மடலாடற்குழுவின் காப்பகத்திலுள்ள தொடர்புடைய மடல்களை, இந்த ஆவணத்தில் குறிப்பிடவேண்டும். ஏதேனும் ஒரு விடயத்தில் தெளிவில்லாமல் இருப்பின், மீண்டும் குழுவினரிடம் அது குறித்து கேட்டறியவேண்டும். இந்த ஆவணத்தில் வியப்பளிக்கும் தகவல்கள் ஏதும் இருக்ககூடாது: இது ஒப்பந்தங்களின் விளக்கமேயன்றி, அவற்றின் மூலமல்ல. ஒருவேளை இத்தொகுப்பு ஏற்றுக்கொள்ளப்பட்டால், அதிகாரங்களின் மூலமாக, இதனை குழுவினர் மேற்கோள்காட்டுவதுண்டு. குழுவினர் அனைவரின் ஒட்டுமொத்த விருப்பத்தையும் இந்த ஆவணம் துல்லியமாக பிரதிபலிக்கிறது என்பதையே இது காட்டுகிறது.</p><p><a class="xref" href="ch02.html#developer-guidelines" title="உருவாக்குபவர்களுக்கான வழிமுறைகள்">the section called “உருவாக்குபவர்களுக்கான வழிமுறைகள்”</a><span>தொடக்கத்தில்,<a class="xref" href="ch02.html" title="Chapter 2. தொடங்குதல்">Chapter 2, <em>தொடங்குதல்</em></a></span> மறைமுகமாக குறிப்பிடப்பட்ட ஆவணம் இதுவேயாகும். திட்டத்தின் தொடக்ககாலத்தில், திட்டத்திற்கான கடந்த கால வரலாறு இல்லாத காரணத்தால், சில நெறிமுறைகளை வகுக்கவேண்டியது அவசியமாகிறது. காலப்போக்கில், உருவாக்குநர் குழு முதிர்ச்சியடையும்பொழுது, அதற்கேற்றார்போல், இதனை மாற்றியமைத்துக்கொள்ளலாம்.</p><p>விரிவான ஆவணத்தை தயாரிக்க முயலவேண்டாம். எந்தவொரு ஆவணத்திலும், ஒரு திட்டத்தில் பங்கேற்பதற்குத் தேவையான அனைத்து தகவல்களையும் உள்ளடக்க முடியாது. திட்டத்தில் பரிணமிக்கும் பெரும்பாலான மரபுகள் குறித்து யாரும் எப்பொழுதும் வெளிப்படையாக குறிப்பிடுவதில்லையென்றபோதும், அனைவராலும் பின்பற்றப்படுகிறது. மிகவும் தெளிவாகவும், வெளிப்படையாகவும் இருக்கும் விடயங்களை, ஆவணத்தில் குறிப்பிடத்தேவையில்லை. அவை முக்கியமான, தெளிவற்ற பிற விடயங்களிலிருந்து கவனத்தைச் சிதறடிக்கும். எடுத்துக்காட்டாக, “மடலாடற்குழுவில் பிறரிடம் பணிவுடனும், மரியாதையுடனும் நடந்துகொள்ளவேண்டும். தனிமனித தாக்குதல்களில் ஈடுபடக்கூடாது.” அல்லது, “தெளிவான, படிக்கக்கூடிய, வழுக்களற்ற நிரலை எழுதவேண்டும்" என்பன போன்ற நெறிமுறைகள் பயனற்றவை. இவை விரும்பத்தக்க நெறிமுறைகளாக இருப்பினும், இவற்றை <span class="emphasis"><em>விரும்பாத</em></span> எவரையும் நம்மால் மனதாலும் நினைத்துப்பார்க்க இயலாது. எனவே, இவற்றை குறிப்பிடுவது அவசியமற்றது. ஒரு வேளை, சிலர் மடலாடற்குழுவில் முரட்டுத்தனமாக நடந்துகொண்டாலோ, வழுவுள்ள நிரலை எழுதிவந்தாலோ, திட்டத்தின் நெறிமுறைகளில் இவற்றை குறிப்பிடுவதன் மூலம் மட்டுமே, அவர்கள் தங்களை மாற்றிக்கொள்ளப்போவதில்லை. அப்படியொரு நிலை எழும்பொழுது, சூழலுக்கேற்ப நடவடிக்கை எடுக்கவேண்டுமேயொழிய, பொதுவான அறிவுரைகளால் எந்த பயனுமில்லை. மாறாக, ஒரு திட்டத்தில், நல்லவிதமாக நிரலெழுதுவது <span class="emphasis"><em>எப்படியென</em></span>, (எடுத்துக்காட்டாக, API-ஐ குறிப்பிட்ட வடிவத்தில் ஆவணப்படுத்தவேண்டும்), குறிப்பிட்ட வழிமுறைகளிருப்பின் அவற்றை முடிந்தவரையில் முழுமையாக ஆவணப்படுத்தவேண்டும்.</p><p>திட்டத்தின் புதிய உறுப்பினர்கள் அடிக்கடி எழுப்பும் கேள்விகளின் அடிப்படையிலும், அனுபவமிக்க உருவாக்குநர்கள் அடிக்கடி எழுப்பும் குற்றச்சாட்டுகளின் அடிப்படையிலும், இந்த ஆவணத்தின் உள்ளடக்கத்தை முடிவுசெய்வது சிறந்த வழியாகும். அடிக்கடி கேட்கப்ப்டும் கேள்விகளின் தொகுப்பாக மட்டும் இல்லாமல், ஒத்திசைவுடன் எடுத்துரைக்கும் வடிவமைப்புடன் இந்த ஆவணம் இருக்கவேண்டும். அடிக்கடி கேட்கப்படும் கேள்விகளின் தொகுப்பு போல, இந்த ஆவணத்தில், உண்மையான பிரச்சனைகள் குறித்து விவரிக்கவேண்டுமே தவிர, பிற்காலத்தில் ஏற்படலாம் என நாம் எதிர்நோக்குகின்ற பிரச்சனைகள் குறித்து விவாதிக்கக்கூடாது.</p><p>இரக்கமுள்ள சர்வாதிகாரத்தை பின்பற்றும் திட்டங்களிலும், சிறப்பு அதிகாரம் பெற்ற அதிகாரிகள் உள்ள திட்டங்களிலும், அடுத்து வரும் அதிகாரிகளிடம் பொறுப்பை ஒப்படைக்கும் வழிமுறையாக இந்த ஆவணம் உதவுகிறது. சில சமயங்களில், இரக்கமுள்ள சர்வாதிகாரி ஒரு திட்டத்திலிருந்து வெளியேற நேரிட்டால், அவருக்குப்பதிலாக சிலரின் பெயரை குறிப்பிடுவது போல எளிமையானதாக இருக்கலாம். பொதுவாக, இரக்கமுள்ள சர்வாதிகாரிகள் இருக்கும் திட்டத்தில், அவர் மட்டுமே தனக்கடுத்த இரக்கமுள்ள சர்வாதிகாரியை நிர்ணயிக்கமுடியும்.  தேர்ந்தெடுக்கப்பட்ட அதிகாரிகள் இருக்கும் திட்டத்தில், அதிகாரிகளின் முன்மொழிவு மற்றும் தேர்வு குறித்த செயல்முறைகள் ஆவணத்தில் விவரிக்கப்படவேண்டும். ஒருவேளை அப்படியொரு செயல்முறை இல்லையெனில், ஒரு செயல்முறையை உருவாக்குவது குறித்து, மடலாடற்குழுவில் ஒருமித்த கருத்தை எட்டிய <span class="emphasis"><em>பின்னர்</em></span>, அதை ஆவணப்படுத்தவேண்டும். படிநிலை அமைப்புகள் என்பது உணர்வுரீதியிலானது என்பதால், இதனை கவனத்துடன் கையாளவேண்டியது அவசியம்.</p><p>இந்த விதிகள் மறுபரிசீலனைக்குட்பட்டவை என்பதை குழுவினருக்கு தெளிவாக்கவேண்டும். இந்த ஆவணத்தில் குறிப்பிடப்படும் மரபுகள் திட்டத்திற்கு ஊறு விளைவிக்க ஆரம்பிக்கும்பொழுது, இந்த ஆவணம் குழுவின் எண்ணங்களின் பிரதிபலிப்பாக இருக்கவேண்டுமே தவிர, விரக்திக்கு மூலமாகவும், தடைக்கல்லாகவும் இருக்கக்கூடாது என்பதை நினைவுறுத்தவேண்டும். தனது வழியில் விதிகள் குறுக்கிடும்போதெல்லாம், அவற்றை மறுபரிசீலனை செய்யுமாறு கோரும் பழக்கமுடையவர்களுடன் மீண்டும் மீண்டும் விவாதிக்கவேண்டியதில்லை. சில சமயங்களில் மௌனமாக இருந்துவிடுவதே சிறப்பு. இந்த புகார்களுடன் பிறர் உடன்படும்பொழுது, அவர்கள் தங்கள் கருத்துக்களை முன்வைத்து, இந்த மாற்றம் அவசியமென்பதை தெளிவுறச்செய்வர். வேறு எவரும் அந்த புகாருடன் உடன்படாதபொழுது, அந்த நபருக்கு யாரும் பதிலளிப்பதில்லை. மேலும் விதிகளிலும் எந்த மாற்றமும் செய்யப்படுவதில்லை.</p><p>திட்ட நெறிமுறைகளுக்கான சிறந்த எடுத்துக்காட்டுகளாக, சப்வெர்சன் சமூகத்தின் கையேட்டையும்<a class="ulink" href="http://subversion.apache.org/docs/community-guide/">subversion.apache.org/docs/community-guide/</a>, அபாசி மென்பொருள் அறக்கட்டளையின் ஆட்சிமுறை ஆவணங்களையும்<a class="ulink" href="http://www.apache.org/foundation/how-it-works.html">apache.org/foundation/how-it-works.html</a><a class="ulink" href="http://www.apache.org/foundation/voting.html">apache.org/foundation/voting.html</a> சொல்லலாம். அபாசி மென்பொருள் அறக்கட்டளை என்பது பல மென்பொருள் திட்டங்களின் தொகுப்பாகும். சட்டபூர்வமாக முறைப்படுத்தப்பட்ட லாபநோக்கற்ற நிறுவனம். எனவே, அதன் பெரும்பாலான ஆவணங்கள் நிரலாக்க வழிமுறைகளைவிட, ஆட்சிமுறைக்கான செயல்முறைகளைப் பற்றியதாகவே இருக்கின்றன. இருப்பினும், எண்ணற்ற கட்டற்ற திட்டங்களின் அனுபவத்தை அவை தன்னகத்தே கொண்டிருப்பதால், அவை வாசிக்கத்தகுந்தவையாக உள்ளன.</p></div></body></html>
