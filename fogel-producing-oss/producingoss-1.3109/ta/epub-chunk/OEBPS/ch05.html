<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml"><head><title>Chapter 5. Money</title><meta name="generator" content="DocBook XSL Stylesheets V1.76.1"/></head><body><div class="chapter" title="Chapter 5. Money"><div class="titlepage"><div><div><h1 class="title"><a id="money"/>Chapter 5. Money</h1></div></div></div><div class="simplesect"><div class="titlepage"/><p>ஒரு கட்டற்ற மென்பொருள் சூழலுக்குள் நிதி வரவை உருவாக்குவது எப்படியென இந்த அத்தியாயத்தில் காணலாம். இந்த அத்தியாயம், ஊதியத்திற்கான பணிபுரியும் உருவாக்குநர்களுக்கு மட்டுமல்லாது, நிரலாக்க சூழலின் சமூக காரணிகளையும் புரிந்துகொள்ளவேண்டிய மேலாளர்களுக்குமானது. பின்வரும் பகுதிகளில் குறிப்பிடப்படும் பெறுநர், ஊதியம்பெறும் நிரலராகவோ, அல்லது அத்தகைய நிரலர்களின் மேலாளராகவோ கொள்ளவேண்டும். இப்பகுதிகளில் வழங்கப்படும் அறிவுரை, பெரும்பாலான நேரங்களில், இருவருக்கும் பொருத்தமானதாக இருக்கும். அவ்வாறு இல்லாதபோது யாருக்கான அறிவுரையென்பது சூழமைவினால் தெளிவாக வரையறுக்கப்படும்.</p><p>கட்டற்ற மென்பொருள் உருவாக்கத்திற்கு பெருநிறுவனங்கள் நிதியளிப்பது ஒரு புதிய நிகழ்வல்ல. பெரும்பாலான திட்டங்கள் முறைசாரா மானியம் பெறுகின்றன. முறைமை நிர்வாகியொருவர், தனது பகுப்பாய்வுப் பணிக்கு உதவுவதற்காக ஒரு கருவியை உருவாக்குகிறார். பின்னர், அதை இணையத்தில் வெளியிட்டு பிற நிர்வாகிகளின் பங்களிப்பை, வழுநீக்குதல், புதிய அம்சங்களை இணைத்தல் மூலம் பெறுகிறார். இப்போது இங்கே ஒரு முறைசாரா கூட்டமைப்பு உருவாகியுள்ளது. இந்த கூட்டமைப்பிற்கான நிதி, அந்த நிர்வாகிகளின் ஊதியத்திலிருந்து வருகிறது. மேலும், அவர்கள் பணிபுரியும் நிறுவனங்கள், தெரிந்தோ தெரியாமலோ, தங்களது பணியிடத்தையும், இணைய அலைவரிசையையும் கொடுத்துதவுகின்றன. இந்த முதலீட்டினால், இந்நிறுவனங்கள் லாபம் ஈட்டினாலும், முறைப்படி அவர்கள் இதுகுறித்து முதலிலேயே அறிந்திருப்பதில்லை.</p><p>இதுபோன்ற பெரும்பாலான முயற்சிகள் தற்போது முறைப்படுத்தப்பட்டுள்ளன. கட்டற்ற மென்பொருட்களின் நன்மைகளை பெருநிறுவனங்கள் உணரத்துவங்கியதால், அவற்றின் உருவாக்கத்திலும் தங்களை நேரடியாக ஈடுபடுத்திக்கொள்கின்றன. முக்கியமான திட்டங்களுக்கு நன்கொடைகள் கிடைப்பதோடு, நீண்டகால ஆதரவாளர்களையும் ஈர்க்கும் என்பதை உருவாக்குநர்கள் உணர்ந்திருக்கின்றனர். கட்டற்ற மென்பொருள் உருவாக்கத்தின் அடிப்படை இயக்கங்களை இந்த பணவிருப்பு எந்தவகையிலும் மாற்றவில்லையெனினும், மென்பொருள் உருவாக்கத்தில் ஈடுபட்டுள்ள நிரலர்களின் எண்ணிக்கையிலும், ஒவ்வொரு நிரலரும் செலவிடும் நேரத்திலும் பெருமளவில் மாற்றத்தை ஏற்படுத்தியுள்ளது. திட்டங்களின் ஒருங்கிணைப்பிலும், அதில் ஈடுபட்டுள்ளோர் உரையாடும் விதத்தையும் மாற்றியுள்ளது. பணத்தை செலவழிப்பதில் மட்டுமின்றி, அந்த முதலீட்டின் பலனை அளப்பதிலும் சிக்கல்கள் உள்ளன. செயல்முறைகளிலும், மேளாண்மையிலும் கூட சில சிக்கல்கள் எழுகின்றன. படிநிலை அமைப்புகொண்ட பெருநிறுவனங்களும், பரவலான தன்னார்வலர்களைக்கொண்ட சமூகங்களும் எவ்வாறு இணைந்து பணியாற்றுகின்றன? "உற்பத்தித்திறன்" என்ன என்பதிலாவது அவர்களுக்குள் ஒத்த கருத்திருக்குமா</p><p>கட்டற்ற மென்பொருள் சமூகங்கள், நிதி ஆதாரங்களை, பொதுவாக வரவேற்கின்றன. துவங்குவதற்கு முன்னதாகவே பல திட்டங்களை முடக்கிய எண்ணற்ற குழப்பங்களிலிருந்து பாதுகாக்க இது பயன்படுகிறது. குறைந்தபட்சம், அடுத்த ஆறுமாத காலத்திற்காவது இத்திட்டம் உயிர்ப்புடனிருக்கும் திட்டத்திற்காக நமது நேரத்தை செலவிடுகிறோம் என்ற எண்ணத்தையும் நம்பிக்கையையும் அளித்து, நிரலர்கள் ஆர்வத்துடன் பங்கேற்க வழிசெய்கிறது. பெருநிறுவனங்களின் ஆதரவால், திட்டத்தின் மீது பலருக்கும் நம்பிக்கை பிறக்கிறது. IBM நிறுவனம் ஒரு திட்டத்தை ஆதரிக்கிறதெனில், அத்திட்டத்தை யாரும் கைவிடப்போவதில்லை என பலரும் நம்புகின்றனர். இதனாலேயே, தங்களை அத்திட்டத்தில் ஈடுபடுத்திக்கொள்ள முனைப்புடனிருக்கின்றனர்.</p><p>நிதியாதாரம், ஒருவித அதிகார நோக்கையும் தன்னுடன் அழைத்துவருகிறது. சரியாகக் கையாளப்படவில்லையெனில், திட்டத்தின் உருவாக்குநர்களை, பணம், இரு பிரிவினராகப் பிரித்துவிடும். வடிவமைப்பு சார்ந்த முடிவுகளும், புதிய அம்சங்களை சேர்ப்பதும் அதிக நிதியாதரவு தரும் உறுப்பினர்களுக்கே வழங்கப்படுகிறது என்ற எண்ணம், ஊதியம் பெறாத தன்னார்வலர்களுக்கு ஏற்படுமாயின், பிறரது நன்மைக்கு தாங்கள் உழைப்பதற்குப் பதிலாக, தங்கள் தகுதிக்கு முன்னுரிமை வழங்கும் திட்டங்களை நோக்கி நகர்ந்து செல்வர். இவர்களில் எவரும் மடலாடற்குழுக்களில் வெளிப்படையாக புகாரளிப்பதில்லை. கொஞ்சம் கொஞ்சமாக, அவர்கள் தீவிர பங்களிப்பிலிருந்து விலகிக்கொள்கின்றனர். வழுக்களைக் கண்டறிந்து அறிவிப்பது, வழுநீக்கம் செய்வது போன்ற சிறு சிறு வேலைகளில் மட்டுமே தொடர்கின்றனர். ஆனால், மிகப்பெரிய நிரலாக்கமோ, வடிவமைப்பு குறித்த விவாதங்களில் பங்களிப்போ இருப்பதில்லை. தங்களிடம் எதிர்பார்க்கப்படுவதென்ன என்பதை உணர்ந்து, அதற்கேற்றபடி நடந்துகொள்கின்றனர்.</p><p>பணத்தை கவனமாக கையாளவேண்டியிருந்தாலும், பணத்தின் மூலம் செல்வாக்கு பெற்றுவிட முடியாது. மறைமுகமாக செல்வாக்கு பெற நிச்சயமாக முடியுமென்றாலும், நேரடியாக முடியாது. வணிகப்பரிவர்த்தனைகளில் தனது தேவைகளுக்காக பணத்தை பரிமாறிக்கொள்ளலாம். ஒரு புதிய அம்சம் தேவையெனில், அதற்கான ஒப்பந்தத்தில் கையெழுத்திட்டு, பணம் செலுத்தி, பெற்றுக்கொள்ளலாம். ஆனால், கட்டற்ற திட்டங்களில், அது அவ்வளவு எளிதில் சாத்தியப்படுவதில்லை. ஒருசில உருவாக்குநர்களுடன் நீங்கள் ஒப்பந்தமிடலாம். ஆனால், நீங்கள் பணம் தருவதால் மட்டுமே தங்களது புதிய அம்சத்திற்கான கோரிக்கை நிரலர் சமூகத்தால் ஏற்றுக்கொள்ளப்படும் என்று அவர்கள் கருதினால், அந்நிரலர்கள் உங்களை ஏமாற்றுவதோடு, தங்களையும் ஏமாற்றிக்கொள்கின்றனர் என்பதே உண்மை. தகுதியின் அடிப்படையிலும், திட்டத்தைப்பற்றிய சமூகத்தின் நோக்கங்களுடன் எவ்வாறு ஒத்துப்போகிறது என்பதையும் பொருத்தே புதிய அம்சங்கள் ஏற்றுக்கொள்ளப்படுகின்றன. திட்டத்தின் நோக்கம் என்னவாக இருக்கவேண்டுமென்பதில் தங்களது கருத்தும் இருக்கலாமே தவிர, தங்களது கருத்து மட்டுமே நோக்கமாகாது.</p><p>எனவே, பணத்தால், செல்வாக்கைப் பெற்றுத்தர முடியாது. ஆனால், செல்வாக்கை அதிகரிக்கும் விடயங்களைப் பெற்றுத்தரமுடியும். எ.கா: நிரலர்கள். நல்ல நிரலர்களை வேலைக்கு அமர்த்தி, மென்பொருள் குறித்த அனுபவமும், நம்பகத்தன்மையையும் அவர்கள் பெற்றுவிட்டால், திட்டத்தின் மீது அவர்களுக்குள்ள செல்வாக்கு அதிகரிக்கும். பிறரைப்போலவே அவர்களுக்கும் வாக்குரிமை அளிக்கப்படும். ஒருவேளை அவர்கள் அதிகமாக மதிக்கப்பட்டால், வாக்குரிமையைத்தாண்டி அவர்களது செல்வாக்கு வளர்ந்திருக்கும். ஊதியம் பெறும் உருவாக்குநர்களுக்கு, தங்களது நோக்கங்களை மறைக்கவேண்டிய அவசியமும் இல்லை. மென்பொருளில் மாற்றங்களைக்கொண்டுவர விரும்பும் எவரும் ஒரு காரணத்துடனே அதைச் செய்கின்றனர். உங்கள் நிறுவனத்தின் காரணங்கள் மற்றவர்களுடைய காரணங்களை விட எந்தவிதத்திலும் நியாயமற்றதாக இருப்பதில்லை. உங்களது பிரதிநிதிகளின் நிலையைப்பொருத்தே உங்கள் நிறுவனத்தின் நோக்கங்கள் மதிப்பிடப்படுகின்றன. உங்கள் நிறுவனத்தின் அளவும், நிதிநிலையும், வணிகத்திட்டமும் இதில் எவ்விதத்திலும் பங்களிப்பதில்லை.</p></div><div class="sect1" title="Crowdfunding: Kickstarter, etc"><div class="titlepage"><div><div><h1 class="title"><a id="crowdfunding"/>Crowdfunding: Kickstarter, etc</h1></div></div></div><p><span class="emphasis"><em>24 March 2013: If you're reading this note, then
you've encountered this section while it's undergoing substantial
revision; see <a class="ulink" href="http://producingoss.com/v2.html">producingoss.com/v2.html</a> for details.</em></span></p><p>poss2 tbd</p><p><span class="emphasis"><em>Kickstarter is the obvious place to start, but there
are other funding systems too.  Look at campaigns that have used
indiegogo, snowdrift (if in production by then), ask around for
others.  Use Michael Bernstein's tips on how to do it
right.</em></span></p></div></div></body></html>
