<html><head><meta http-equiv="Content-Type" content="text/html; charset=ISO-8859-1"><title>Bogens kilder</title><link rel="stylesheet" type="text/css" href="styles.css"><meta name="generator" content="DocBook XSL Stylesheets V1.76.1"><link rel="home" href="index.html" title="Produktion af open source software"><link rel="up" href="preface.html" title="Forord"><link rel="prev" href="audience.html" title="Hvem har interresse i at læse denne bog?"><link rel="next" href="acknowledgments.html" title="Tilegnelser"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">Bogens kilder</th></tr><tr><td width="20%" align="left"><a accesskey="p" href="audience.html">forrige</a> </td><th width="60%" align="center">Forord</th><td width="20%" align="right"> <a accesskey="n" href="acknowledgments.html">næste</a></td></tr></table><hr></div><div class="sect1" title="Bogens kilder"><div class="titlepage"><div><div><h2 class="title" style="clear: both"><a name="sources"></a>Bogens kilder</h2></div></div></div><p>Det meste af råmaterialet til denne bog er opstået ud af fem års
arbejde med Subversion projektet (<a class="ulink" href="http://subversion.tigris.org/" target="_top">http://subversion.tigris.org/</a>). Subversion er et open source
versions kontrol system, skrevet helt fra bunden af, med intentionen om
at erstatte CVS som <span class="foreignphrase"><em class="foreignphrase">de facto</em></span> valget for
versions kontrol systemer i open source fællesskabet. Projektet blev
startet af min arbejdsgiver, CollabNet (<a class="ulink" href="http://www.collab.net/" target="_top">http://www.collab.net/</a>), tidligt i år 2000, og heldigvis
forstod CollabNet lige fra starten at drive det som en ægte
kollaborativ, distribueret opgave(!)(effort). Vi fik tidligt en masse
frivillige udviklere koblet på projektet, og i dag er der nogen og
halvtreds aktive udviklere, heraf er kun et fåtal CollabNet
medarbejdere.</p><p>Subversion er på mange måder et klassisk eksempel på et open
source projekt, og jeg endte med at referere mere til det i denne bog,
end jeg oprindeligt forventede. Dette til dels af bekvemmelighedsgrunde,
når jeg skulle bruge et eksempel på et bestemt fænomen, dukkede der som
regel et fra Subversion op i mit hoved som det første. Men også for at
kunne være helt sikker på mine kilders pålidelighed. Selvom jeg er
involveret i andre fri software projekter i forskellige grader, og
snakker med venner og bekendte der er involveret i mange andre, indser
man hurtigt at når man skriver til tryk, skal enhver antagelses sandhed
verificeres. Jeg ville ikke udtale mig om hændelser i andre projekter,
baseret på hvad jeg kunne læse i deres offentlige post-liste arkiver.
Hvis nogle gjorde det med Subversion, ved jeg at de ville have ret
omkring halvdelen af tiden, og tage fejl den anden halvdel. Så når jeg
hentede inspiration eller eksempler fra et projekt jeg ikke havde
direkte erfaring med, prøvede jeg først at finde en meddeler derfra, én
som jeg kunne stole på ville kunne forklare hvad der virkelig skete.
</p><p>Subversion har været mit job i de sidste 5 år, men jeg har været involveret i fri software i 12. Andre projekter der har influeret denne bog er:</p><div class="itemizedlist"><ul class="itemizedlist" type="disc"><li class="listitem"><p>GNU Emacs tekst editor projektet hos Free
            Software Foundation, i hvilket jeg vedligeholder nogle få små
            pakker.</p></li><li class="listitem"><p>Concurrent Versions System (CVS), som jeg arbejdede
            intenst på i 1994&#8211;1995 sammen med Jim Blandy, men som
            jeg kun har været sporadisk involveret i siden.</p></li><li class="listitem"><p>Samlingen af open source projekter kendt som Apache
            Software Foundation, specielt Apache Portable
            Runtime (APR) og Apache HTTP Server.</p></li><li class="listitem"><p>OpenOffice.org, Berkeley databasen fra
            Sleepycat, og MySQL databasen har jeg ikke personligt været
	    involveret, men har observeret dem, og i
	    nogle tilfælde snakket med folk derfra.</p></li><li class="listitem"><p>GNU Debugger (GDB) (som ovenstående).</p></li><li class="listitem"><p>The Debian Project (som ovenstående).</p></li></ul></div><p>Dette er selvfølgelig ikke en komplet liste. Som de fleste open
source programmører, skæver jeg løbende til mange forskellige projekter,
bare for at have en fornemmelse af deres generelle tilstand. Jeg vil
ikke liste dem alle her, men de er nævnt i teksten ved lejlighed.</p></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="audience.html">forrige</a> </td><td width="20%" align="center"><a accesskey="u" href="preface.html">op</a></td><td width="40%" align="right"> <a accesskey="n" href="acknowledgments.html">næste</a></td></tr><tr><td width="40%" align="left" valign="top">Hvem har interresse i at læse denne bog? </td><td width="20%" align="center"><a accesskey="h" href="index.html">hjem</a></td><td width="40%" align="right" valign="top"> Tilegnelser</td></tr></table></div></body></html>
