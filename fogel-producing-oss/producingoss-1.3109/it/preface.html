<html><head><meta http-equiv="Content-Type" content="text/html; charset=ISO-8859-1"><title>Prefazione</title><link rel="stylesheet" type="text/css" href="styles.css"><meta name="generator" content="DocBook XSL Stylesheets V1.76.1"><link rel="home" href="index.html" title="Produrre Software Open Source"><link rel="up" href="index.html" title="Produrre Software Open Source"><link rel="prev" href="index.html" title="Produrre Software Open Source"><link rel="next" href="audience.html" title="Chi dovrebbe leggere questo libro?"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">Prefazione</th></tr><tr><td width="20%" align="left"><a accesskey="p" href="index.html">Indietro</a> </td><th width="60%" align="center"> </th><td width="20%" align="right"> <a accesskey="n" href="audience.html">Avanti</a></td></tr></table><hr></div><div class="preface" title="Prefazione"><div class="titlepage"><div><div><h2 class="title"><a name="preface"></a>Prefazione</h2></div></div></div><div class="toc"><p><b>Indice</b></p><dl><dt><span class="sect1"><a href="preface.html#why">Perché ho scritto questo libro?</a></span></dt><dt><span class="sect1"><a href="audience.html">Chi dovrebbe leggere questo libro?</a></span></dt><dt><span class="sect1"><a href="sources.html">Fonti e riferimenti</a></span></dt><dt><span class="sect1"><a href="acknowledgments.html">Ringraziamenti</a></span></dt><dt><span class="sect1"><a href="disclaimer.html">Esclusione di responsabilità</a></span></dt></dl></div><div class="sect1" title="Perché ho scritto questo libro?"><div class="titlepage"><div><div><h2 class="title" style="clear: both"><a name="why"></a>Perché ho scritto questo libro?</h2></div></div></div><p>A volte, partecipando ad una festa, mi capita di pronunciare la
frase "Io scrivo software libero". I primi tempi la gente mi guardava
con aria perplessa, adesso rispondono "Ah, si, a codice aperto come Linux?"
Annuisco compiaciuto. "Sì, esattamente! Ecco cosa faccio." Provo una
piacevole sensazione nel non essere più considerato un alieno. In passato,
la domanda successiva era generalmente scontata: "Come fai a guadagnare
in questo modo?" Per rispondere, mi toccava riassumere l'economia dello
sviluppo a codice aperto (meglio noto come <span class="foreignphrase"><em class="foreignphrase">open source</em></span>):
spiegavo che ci sono organizzazioni il cui interesse è di risolvere un
problema attraverso un dato software, ma alle quali non serve venderne
nemmeno una copia, basta che il programma sia disponibile e aggiornato,
più come strumento che come merce.</p><p>Ultimamente, tuttavia, questa domanda successiva non è sempre stata
legata al denaro. Il modello di <span class="foreignphrase"><em class="foreignphrase">business</em></span> dei
programmi a codice aperto<sup>[<a name="idp144080" href="#ftn.idp144080" class="footnote">1</a>]</sup> non è più
così misterioso, ed un numero sempre maggiore di non addetti ai lavori già
comprende &#8212; o per lo meno non rimane sconvolto &#8212; che alcune
persone vi lavorano a tempo pieno. Invece la domanda che iniziano a pormi
con maggior frequenza è "<span class="emphasis"><em>Interessante, ma come funziona?</em></span>"</p><p>In principio non avevo una risposta soddisfacente a portata di mano,
e più mi sforzavo di trovarne una, più mi rendevo conto quanto fosse
difficile l'argomento. Dar vita ad un software libero non è esattamente come
dirigere un'impresa (immagina di dover costantemente negoziare la natura
del tuo prodotto con un gruppo di volontari, la maggior parte dei quali
non li hai mai neppure visti in faccia). Tantomeno si può paragonare,
per varie ragioni, ad organizzare e gestire un'associazione senza fini di
lucro di tipo tradizionale, oppure governativa. Ci sono similitudini con tutte,
ma alla fine sono lentamente giunto alla conclusione che il software libero
è una cosa <span class="foreignphrase"><em class="foreignphrase">sui generis</em></span>. I settori ai quali
paragonarlo sono tanti, ma nessuno di questi è perfettamente uguale. A dirla
tutta, persino l'assunzione che il software libero può essere "diretto",
è una specie di forzatura. Un software libero può certamente essere 
<span class="emphasis"><em>avviato</em></span>, ed il suo sviluppo può subire l'influenza
di collaboratori interessati, anche in maniera forte. Ma le sue fondamenta
non possono essere proprietà di un singolo, e finché ci sono persone in
giro &#8212; ovunque &#8212; interessate nel suo sviluppo, non esiste modo
unilaterale per cessarne la diffusione. Ognuno coinvolto ha un potere infinito,
ed allo stesso tempo non ha nessun potere specifico. Dando vita ad una
dinamica interessante.</p><p>Ecco il motivo per cui ho deciso di scrivere questo libro. I progetti che
sviluppano software libero hanno fatto nascere una cultura differente, un'etica
nella quale la libertà di creare programmi che facciano qualsiasi cosa si abbia
in mente è al centro di tutto, e dove il risultato di questa libertà non sono
individui sparpagliati che decidono separatamente come far evolvere il codice,
ma è una collaborazione piena di entusiasmo. Proprio il "saper collaborare" diventa
quindi una delle competenze di maggior valore, nel software libero. Gestire
questi progetti vuol dire entrare a far parte di una specie di cooperazione
ipertrofica, in cui l'abilità del singolo è di scoprire nuove metodologie per
lavorare insieme, al fine di fornire tangibili benefici al software stesso.
Questo libro vuol provare a descrivere le tecniche attraverso le quali tale
processo può essere portato avanti. Non ha la pretesa di trattare l'argomento
in maniera esaustiva, ma è pur sempre un inizio.</p><p>Fare del <span class="emphasis"><em>buon</em></span> software libero è un obiettivo valido
già di per sé. Spero quindi che il lettore desideroso di scoprire nuovi modi
per raggiungere quest'obiettivo, si senta soddisfatto di ciò che troverà in
questo libro. Ma soprattutto spero di trasmettere parte del puro piacere che
si prova a lavorare con una squadra motivata di sviluppatori 
<span class="foreignphrase"><em class="foreignphrase">open source</em></span>, e ad interagire con gli utenti
nel modo meraviglioso che il software libero incoraggia. Partecipare alla
progettazione di un programma aperto di successo è <span class="emphasis"><em>divertente</em></span>,
ed in definitiva è ciò che consente all'intero sistema di continuare ad esistere.</p></div><div class="footnotes"><br><hr width="100" align="left"><div class="footnote"><p><sup>[<a id="ftn.idp144080" href="#idp144080" class="para">1</a>] </sup>I termini "codice aperto" e "libero"
sono essenzialmente dei sinonimi in questo contesto, saranno discussi con
maggior dettaglio in <a class="xref" href="introduction.html#free-vs-open-source" title='"Free" e "open source" a confronto'>sezione chiamata «"Free" e "open source" a confronto»</a><span>
nel <a class="xref" href="introduction.html" title="Capitolo 1. Introduzione">Capitolo 1, <i>Introduzione</i></a></span>.</p></div></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="index.html">Indietro</a> </td><td width="20%" align="center"> </td><td width="40%" align="right"> <a accesskey="n" href="audience.html">Avanti</a></td></tr><tr><td width="40%" align="left" valign="top">Produrre Software Open Source </td><td width="20%" align="center"><a accesskey="h" href="index.html">Partenza</a></td><td width="40%" align="right" valign="top"> Chi dovrebbe leggere questo libro?</td></tr></table></div></body></html>
