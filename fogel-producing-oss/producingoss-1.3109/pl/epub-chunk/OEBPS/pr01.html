<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml"><head><title>Przedmowa</title><meta name="generator" content="DocBook XSL Stylesheets V1.76.1"/></head><body><div class="preface" title="Przedmowa"><div class="titlepage"><div><div><h1 class="title"><a id="preface"/>Przedmowa</h1></div></div></div><div class="sect1" title="Dlaczego powstała ta książka?"><div class="titlepage"><div><div><h1 class="title"><a id="why"/>Dlaczego powstała ta książka?</h1></div></div></div><p>Na różnych spotkaniach ludzie już nie gapią się na mnie pustym
wzrokiem, gdy mówię im, że piszę wolne oprogramowanie. "Ach tak, otwarte
oprogramowanie - coś jak Linux?" - mówią. Skwapliwie potwierdzam: "Tak,
dokładnie! Tym się właśnie zajmuje." Miło nie być już uznawanym za
kompletnego wariata. Dawniej następne pytanie było zazwyczaj łatwe do
przewidzenia: "Jak ty na tym zarabiasz?" Żeby odpowiedzieć musiałbym
przybliżyć im ekonomię otwartego oprogramowania: że istnieją organizacje,
w których interesie jest, aby pewne oprogramowanie istniało, ale nie muszą
sprzedawać jego kopii. Chcą tylko by oprogramowanie było dostępne i
utrzymywane, jako narzędzie a nie jako towar.</p><p>Jednak ostatnio kolejne pytanie już nie zawsze dotyczy pieniędzy.
Biznesowe wykorzystanie otwartego oprogramowania<sup>[<a id="idp94368" href="#ftn.idp94368" class="footnote">1</a>]</sup> nie jest już tak
tajemnicze, a ludzie nie zajmujący się programowaniem rozumieją—lub
przynajmniej nie są zaskoczeni— że do rozwoju takiego oprogramowania
zatrudnia się ludzi na pełny etat. Zamiast tego następne pytanie, które
słyszę coraz częściej, brzmi "<span class="emphasis"><em>Och, a jak to działa?</em></span>"</p><p>Nie miałem pod ręką dobrej odpowiedzi na to pytanie, a im bardziej
próbowałem do niej dojść, tym wyraźniej zdawałem sobie sprawę jak bardzo
ta kwestia jest skomplikowana. Prowadzenie projektu związanego z wolnym
oprogramowanie nie polega dokładnie na tym samym, co działalność
biznesowa (wyobraź sobie ciągłą konieczność negocjowania natury produktu
z grupą ochotników, których w większości nie miałeś okazji spotkać!). Z
różnych powodów nie jest również tożsame z prowadzeniem tradycyjnej
organizacji niedochodowej czy rządowej. Prowadzenie projektów tego typu
ma wiele podobieństw do wszystkich tych rzeczy, ale stopniowo doszedłem
do wniosku że wolne oprogramowanie jest <span class="foreignphrase"><em class="foreignphrase">sui
generis</em></span>. Jest wiele rzeczy, do których można je
sensownie porównywać, ale żadna z nich nie jest z nim identyczna. W
rzeczy samej, nawet założenie że projekt takiego typu można "prowadzić"
jest uproszczeniem. Wolny projekt można <span class="emphasis"><em>rozpocząć</em></span> i
mogą na niego wpływać zainteresowane strony, zazwyczaj dosyć mocno.
Jednak sam w sobie nie może stać się własnością żadnego pojedynczego
posiadacza, i dopóki gdzieś—gdziekolwiek—istnieją osoby
zainteresowane jego kontynuowaniem, to nie da się go zamknąć
jednostronną decyzją.  Każdy ma nieograniczoną władzę; nikt nie ma
władzy. Tworzy to interesującą dynamikę.</p><p>To właśnie sprawiło, że chciałem napisać tę książkę. Projekty
wolnego oprogramowania wytworzyły własną kulturę, etos, w którym wolność
tworzenia oprogramowania, które robi czego tylko się zapragnie, stała
się kwestią nadrzędną, a jednak efektem tej wolności nie jest
rozpraszanie się jednostek, z których każda idzie własną drogą, ale
entuzjastyczna współpraca. W rzeczy samej—umiejętność kooperacji jest
jedną z najwyżej cenionych zdolności w ruchu wolnego oprogramowania.
Zarządzanie takimi projektami polega na zaangażowaniu się w przerośnięty
system współpracy, w którym umiejętność nie tylko pracy z innymi, ale
także dochodzenia do nowych sposobów wspólnej pracy, może owocować
namacalnymi korzyściami dla oprogramowania. Książka ta stara się opisać
techniki, jakie są używane w tym celu. W żadnym wypadku nie jest
kompletnym ich podręcznikiem, ale przynajmniej punktem wyjścia.</p><p>Dobre wolne oprogramowanie jest wartościowym celem samym w sobie i
mam nadzieję, że czytelnicy, którzy szukają wskazówek jak to osiągnąć,
będą usatysfakcjonowani tym co tutaj znajdą. Mam jednak także nadzieję,
że udało mi się przekazać coś z czystej przyjemności, którą daje praca
z umotywowanym zespołem twórców open source oraz kontakty z
użytkownikami w ten cudownie bezpośredni sposób, do jakiego zachęca otwarte
oprogramowanie. W końcu uczestniczenie w udanych projektach wolnego
oprogramowania jest <span class="emphasis"><em>zabawą</em></span>, i dlatego cały ten
system działa.</p></div><div class="footnotes"><br/><hr/><div class="footnote"><p><sup>[<a id="ftn.idp94368" href="#idp94368" class="para">1</a>] </sup>Terminy
"otwarte oprogramowanie" oraz "wolne oprogramowanie" w
tym kontekście są właściwie synonimami; zostały one dokładniej omówione
w <a class="xref" href="ch01.html#free-vs-open-source" title="&quot;Free&quot; Versus &quot;Open Source&quot;">„"Free" Versus "Open Source"”</a><span> w <a class="xref" href="ch01.html" title="Rozdział 1. Wstęp">Rozdział 1, <em>Wstęp</em></a></span>.</p></div></div></div></body></html>
