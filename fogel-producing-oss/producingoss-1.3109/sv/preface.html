<html><head><meta http-equiv="Content-Type" content="text/html; charset=ISO-8859-1"><title>Förord</title><link rel="stylesheet" type="text/css" href="styles.css"><meta name="generator" content="DocBook XSL Stylesheets V1.76.1"><link rel="home" href="index.html" title="Producera Öppen Mjukvara"><link rel="up" href="index.html" title="Producera Öppen Mjukvara"><link rel="prev" href="index.html" title="Producera Öppen Mjukvara"><link rel="next" href="audience.html" title="Who Should Read This Book?"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">Förord</th></tr><tr><td width="20%" align="left"><a accesskey="p" href="index.html">Föregående</a> </td><th width="60%" align="center"> </th><td width="20%" align="right"> <a accesskey="n" href="audience.html">Nästa</a></td></tr></table><hr></div><div class="preface" title="Förord"><div class="titlepage"><div><div><h2 class="title"><a name="preface"></a>Förord</h2></div></div></div><div class="toc"><p><b>Innehållsförteckning</b></p><dl><dt><span class="sect1"><a href="preface.html#why">Varför Skriva Denna Bok?</a></span></dt><dt><span class="sect1"><a href="audience.html">Who Should Read This Book?</a></span></dt><dt><span class="sect1"><a href="sources.html">Sources</a></span></dt><dt><span class="sect1"><a href="acknowledgments.html">Acknowledgments</a></span></dt><dt><span class="sect1"><a href="disclaimer.html">Disclaimer</a></span></dt></dl></div><div class="sect1" title="Varför Skriva Denna Bok?"><div class="titlepage"><div><div><h2 class="title" style="clear: both"><a name="why"></a>Varför Skriva Denna Bok?</h2></div></div></div><p>På fester så får jag inte längre stirrande blickar på mig
när jag säger att jag skriver fri mjukvara. "Ah, ja, öppen källkod&#8212;
som Linux?" säger dom. Då nickar jag ivrigt i medhåll. "Ja, precis! Det är
vad jag gör." Det är trevligt  att inte vara helt i utkanten längre. Förr
i tiden, var nästa fråga oftast ganska förutsägbar: "Hur tjänar du pengar
på det?" För att svara på det, brukade jag summera ekonomin i öppen källkod:
att det finns organisationer vars intressen ligger i att det finns särskild
mjukvara, men att dom inte behöver sälja kopior, dom vill bara vara
säkra på att mjukvaran finns tillgänglig och underhålls, som ett verktyg
istället för en handelsvara.</p><p>På senare tid, dock, har nästa fråga inte alltid varit om pengar.
Verksamheten för öppen mjukvara<sup>[<a name="idp149568" href="#ftn.idp149568" class="footnote">1</a>]</sup> är inte längre
så mystisk, och många icke-programmerare förstår redan&#8212; eller blir
åtminstone inte förvånade&#8212;av att det finns folk som jobbar heltid
med det. Istället får jag nu mer och mer ofta höra frågan "<span class="emphasis"><em>
Åh, hur fungerar det?</em></span>"</p><p>Jag hade inte ett tillfredsställande svar redo, och ju mer jag försökte
komma på ett, desto mer insåg jag hur komplext ämne det faktiskt är. Att
sköta ett fritt mjukvaruprojekt är inte precis som att sköta ett företag
(föreställ dig att behöva förhandla över din produkt med en grupp frivilliga,
varav många du aldrig tidigare träffat!). Ej heller, av olika anledningar,
är det som att sköta en idéell förening, eller en regering. Det har likheter
med alla dessa, men jag har så smått kommit till insikt med att fri mjukvara
är <span class="foreignphrase"><em class="foreignphrase">sui generis</em></span>. Det finns många ting som det
kan jämföras mot, men inget som det kan likställas med. Att faktiskt ens
påstå att man kan "driva" ett fritt mjukvaruprojekt är att ta i. Ett fritt mjukvaruprojekt kan <span class="emphasis"><em>startas</em></span>, och det kan påverkas
av intresserade, ofta väldigt påtagligt. Men dess tillgångar kan inte
tildelas en enskild ägare, och så länge det finns folk någonstans&#8212;var
som helst&#8212;som är intresserade av att fortsätta, så kan det inte
ensidigt stängas ner. Alla har obegränsad makt; alla är likväl maktlösa.
Det bäddar för en intressant dynamik.</p><p>Detta fick mig att vilja skriva denna boken.  Fria mjukvaruprojekt
har utvecklat en distinkt kultur, en grundsyn där friheten att få mjukvaran
att göra något man vill är en central grundsats, och ändå är resultatet av
denna frihet inte en splittring av individer som var och en går sin egen
separata väg med koden, utan ett entusiastiskt samarbete.  Just kompetens i
att samarbeta är en högt värderad färdighet när det kommer till fri
mjukvara.  För att hantera dessa projekt, krävs att man engagerar sig 
utomordentligt i ett samarbete, där en förmåga att inte bara samarbeta
med andra utan även komma på nya sätt att arbeta tillsammans, kan resultera
i konkreta fördelar för programvaran.  Denna bok försöker beskriva
teknikerna att ta till.  Den är på inga sätt komplett, men den är en god
början.</p><p>Bra fri mjukvara är ett gott mål i sig, och jag hoppas att läsare
som söker vägar för att åstadkomma detta kommer bli nöjda med vad dom
finner här. Utöver det så hoppas jag även förmedla något av det rena
nöjet man har med att arbeta med ett motiverat team av utvecklare
för öppen källkod, och från interaktionen med användare på det underbart
direkta sätt som öppen källkod uppmuntrar till. Att medverka i ett lyckat
fritt mjukvaruprojekt är <span class="emphasis"><em>kul</em></span>, och är i slutändan det
som får hela systemet att fungera.</p></div><div class="footnotes"><br><hr width="100" align="left"><div class="footnote"><p><sup>[<a id="ftn.idp149568" href="#idp149568" class="para">1</a>] </sup>Termerna "öppen källkod" och
"fri" är egentligen synonymer i detta sammanhang; dessa diskuteras
mer i <a class="xref" href="introduction.html#free-vs-open-source" title='"Free" Versus "Open Source"'>&#8221;"Free" Versus "Open Source"&#8221;</a><span> i
<a class="xref" href="introduction.html" title="Kapitel 1. Introduction">Kapitel 1, <i>Introduction</i></a></span>.</p></div></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="index.html">Föregående</a> </td><td width="20%" align="center"> </td><td width="40%" align="right"> <a accesskey="n" href="audience.html">Nästa</a></td></tr><tr><td width="40%" align="left" valign="top">Producera Öppen Mjukvara </td><td width="20%" align="center"><a accesskey="h" href="index.html">Hem</a></td><td width="40%" align="right" valign="top"> Who Should Read This Book?</td></tr></table></div></body></html>
