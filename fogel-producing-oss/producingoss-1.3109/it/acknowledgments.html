<html><head><meta http-equiv="Content-Type" content="text/html; charset=ISO-8859-1"><title>Ringraziamenti</title><link rel="stylesheet" type="text/css" href="styles.css"><meta name="generator" content="DocBook XSL Stylesheets V1.76.1"><link rel="home" href="index.html" title="Produrre Software Open Source"><link rel="up" href="preface.html" title="Prefazione"><link rel="prev" href="sources.html" title="Fonti e riferimenti"><link rel="next" href="disclaimer.html" title="Esclusione di responsabilità"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">Ringraziamenti</th></tr><tr><td width="20%" align="left"><a accesskey="p" href="sources.html">Indietro</a> </td><th width="60%" align="center">Prefazione</th><td width="20%" align="right"> <a accesskey="n" href="disclaimer.html">Avanti</a></td></tr></table><hr></div><div class="sect1" title="Ringraziamenti"><div class="titlepage"><div><div><h2 class="title" style="clear: both"><a name="acknowledgments"></a>Ringraziamenti</h2></div></div></div><p>Per scrivere questo libro è stato necessario un tempo quattro volte
maggiore di quello che avevo preventivato, e per la maggior parte di quel
tempo sentivo come un grande pianoforte sospeso sulla mia testa, ovunque
andassi. Senza l'aiuto di molte persone, non sarei stato in grado di 
completarlo evitando di impazzire.</p><p>Andy Oram, il mio editore alla O'Reilly, si è rivelato ciò che ogni
scrittore sogna. Oltre a conoscere il tema in maniera approfondita,
(ha suggerito lui molti dei temi), ha il dono prezioso di sapere ciò che
si vuol dire, e quello di aiutare a trovare il modo giusto per dire una
cosa. Per me è stato un onore lavorare con lui. Un ringraziamento va anche
a Chuck Toporek per aver girato subito la proposta di questo lavoro ad Andy.</p><p>Brian Fitzpatrick ha corretto quasi tutto il materiale mentre lo
scrivevo, il che non solo ha reso migliore la qualità del libro, ma mi
ha stimolato a continuare la stesura nei momenti in cui avrei desiderato
essere da qualsiasi parte tranne che davanti ad un computer. Ben Collins-Sussman
e Mike Pilato hanno dato una mano, via via che il documento prendeva forma,
e sono sempre stati felici di discutere &#8212; a volte a lungo &#8212; 
l'argomento che avrei trattato in un dato momento. Pure loro si accorgevano
dei momenti di rallentamento, e con garbo mi stuzzicavano se necessario.
Grazie, ragazzi.</p><p>Biella Coleman stava scrivendo la sua tesi, nello stesso periodo in cui
io scrivevo questo libro. Lei sa cosa vuol dire star seduti a scrivere ogni
santo giorno, e mi è stata d'esempio, oltre che offrirsi di ascoltare le
mie discussioni. Biella inoltre è dotata di un affascinante punto di vista
"antropologico" del movimento del software libero, che ha messo a mia
disposizione per darmi idee e riferimenti che potessero tornarmi utili
in questo libro. Alex Golub &#8212; un altro antropologo con un piede nel
mondo del software libero, anche lui in procinto di finire la sua tesi
in quel periodo &#8212; è stato un supporto prezioso sin dall'inizio, dando
un grande aiuto.</p><p>Micah Anderson non si è mai mostrato particolarmente sopraffatto dal
suo compagno di viaggio, che l'ha ispirato con una specie di comportamento
invidioso, ma è stato sempre pronto con la sua amicizia, con le sue
conversazioni, e con il suo supporto tecnico (almeno in un'occasione).
Grazie, Micah!</p><p>Jon Trowbridge e Sander Striker mi hanno entrambi incoraggiato
con aiuti concreti &#8212; la loro vasta esperienza nel software libero
mi ha dato accesso a materiale che non avrei mai potuto ottenere in altro
modo.</p><p>Grazie a Greg Stein non solo per l'amicizia e gli incoraggiamenti
al momento giusto, ma anche per aver mostrato agli sviluppatori del progetto
Subversion quanto sia importante la revisione periodica del codice nel
costruire una comunità di sviluppatori. Grazie anche a Brian Behlendorf,
che ha inculcato sapientemente nelle nostre teste l'importanza di 
discutere pubblicamente un problema; spero che questo principio venga
riportato lungo la trattazione di questo libro.</p><p>Grazie a Benjamin "Mako" Hill e Seth Schoen, per le belle chiacchierate
sul software libero e le sue politiche; a Zack Urlocker e Louis Suarez-Potts
per avermi concesso un'intervista durante il loro tempo libero; a Shane sulla
lista di discussione <span class="foreignphrase"><em class="foreignphrase">Slashcode</em></span> per avermi
fatto riportare il suo intervento; e ad Haggen So  per il suo enorme
contributo di confronto tra vari servizi di <span class="foreignphrase"><em class="foreignphrase">hosting</em></span>
pronti all'uso.</p><p>Grazie a Alla Dekhtyar, Polina, e Sonya per il loro incoraggiamento
paziente ed instancabile. Sono ben felice di non dover più finire presto la
giornata (a volte senza aver concluso qualcosa) ed andare a casa a lavorare
sul "Libro".</p><p>Grazie a Jack Repenning per l'amicizia, le chiacchierate, e l'ostinato
rifiuto di accettare un'analisi semplicistica, quando ne intravedeva una più
corretta, ma anche più difficile da spiegare. Spero che una parte della sua
esperienza sia nel campo dello sviluppo software che in quello dell'industria
del software, abbia dato maggior lustro a questo libro.</p><p>CollabNet si è mostrata eccezionalmente generosa nel concedermi un
orario di lavoro flessibile per scrivere, e non ha avuto da ridire quando
il lavoro si è protratto più a lungo del previsto. Non conosco le vie
intricate attraverso le quali i dirigenti arrivano a prendere tali decisioni,
ma ho il sospetto che Sandhya Klute, e più tardi Mahesh Murthy, ne sappiano
qualcosa &#8212; il mio ringraziamento va ad entrambi.</p><p>L'intero gruppo di sviluppatori di Subversion è stato fonte di
ispirazione negli ultimi cinque anni, e molto di quello che ho messo in
questo libro proviene dalla mia esperienza lavorativa insieme a loro.
Non posso ringraziarli uno per uno, perché ci vorrebbe quasi un capitolo
solo per i loro nomi, ma prego ogni lettore che incontrasse uno
sviluppatore di Subversione di offrirgli immediatamente qualcosa al bar
&#8212; come farò sicuramente io.</p><p>Tante volte ho scocciato Rachel Scollon per informarmi sulla
situazione del libro; mi ha sempre ascoltato, ed a volte ha reso i
problemi più piccoli di quello che sembravano prima di parlarle. Anche
questo mi è stato di grande aiuto &#8212; grazie.</p><p>Grazie (ancora) a Noel Taylor, che si sarà sicuramente chiesto
perché io volessi scrivere un altro libro, visto quanto mi sono lamentato
la volta precedente, ma la cua amicizia e appartenenza a Golosá mi
ha aiutato ad avere un po' di buona musica e fratellanza nella mia vita,
anche nei giorni più impegnati. Grazie anche a Matthew Dean e Dorothea Samtleben,
amici e compagni "sofferti" di musica, che hanno saputo comprendermi man mano
che le scuse per le assenze durante la pratica si accumulavano. Megan Jennings
è stata un supporto costante, ed interessata in maniera spontanea all'argomento,
sebbene le risultasse poco familiare &#8212; un vero tonico per uno scrittore
insicuro. Grazie, cara.</p><p>Ho avuto quattro revisori competenti e precisi per questo libro:
Yoav Shapira, Andrew Stellman, Davanum Srinivas, e Ben Hyde. Se fossi stato
in grado di integrare tutti i loro eccellenti suggerimenti, questo sarebbe
un libro migliore. Ma come capita sempre, i vincoli temporali mi hanno
costretto a scegliere, sebbene i miglioramenti siano comunque significativi.
Qualsiasi refuso rimasto, è imputabile esclusivamente a me.</p><p>I miei genitori, Frances ed Henry, sono stati un supporto meraviglioso
come sempre, a visto che questo libro è meno tecnico del precedente, spero
che lo troveranno un tantino più comprensibile.</p><p>In conclusione, vorrei ringraziare i destinatari della dedica, Karen
Underhill  e Jim Blandy. L'amicizia di Karen e la sua comprensione sono stati
tutto per me, non solo durante la scrittura del libro, bensì negli ultimi sette
anni. Semplicemente non sarei stato in grado di finire senza il suo aiuto.
Analogamente per Jim, vero amico ed <span class="foreignphrase"><em class="foreignphrase">hacker</em></span> di tutto
rispetto, che mi ha introdotto al software libero, un po' come un uccellino che
insegna ad un aereo a volare.</p></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="sources.html">Indietro</a> </td><td width="20%" align="center"><a accesskey="u" href="preface.html">Risali</a></td><td width="40%" align="right"> <a accesskey="n" href="disclaimer.html">Avanti</a></td></tr><tr><td width="40%" align="left" valign="top">Fonti e riferimenti </td><td width="20%" align="center"><a accesskey="h" href="index.html">Partenza</a></td><td width="40%" align="right" valign="top"> Esclusione di responsabilità</td></tr></table></div></body></html>
